News_Source,Title,Source_URL,Publish_Date,Category,Summary,Scrape_Date
Utusan Malaysia,‘Dah baca surat ke belum’ - Soal Azalina kepada Mohd. Rashid - Utusan Malaysia,https://www.utusan.com.my/terkini/2021/08/dah-baca-surat-ke-belum-soal-azalina-kepada-mohd-rashid/,2021-08-13,,"PETALING JAYA: Timbalan Yang Dipertua Dewan Rakyat, Datuk Seri Azalina Othman Said mempersoal kepada rakan sejawatnya, Datuk Mohd. Rashid Hasnon sama ada telah membaca surat atau belum.

Ingatan dibuat oleh Ahli Parlimen Pengerang itu dalam ciapan Twitter semalam.

“Surat bertarikh 9 Ogos 2021 salinannya kepada kita berdua, dah baca ke belum @hjrashidjohor,” kata Azalina.

Terdahulu, satu portal berita memaklumkan pihak Istana Negara sebelum ini menghantar surat kepada Yang Dipertua Dewan Rakyat, Datuk Azhar Azizan Harun yang memintanya mengesahkan jumlah sokongan terkini ahli Parlimen kepada Perdana Menteri, Tan Sri Muhyiddin Yassin.

Selain itu, menerusi ciapan Twitter sama, Azalina juga berkongsi satu laporan portal yang memetik kenyataan Mohd. Rashid apabila Ahli Parlimen Batu Pahat itu mengatakan tidak pernah Yang di-Pertuan Agong berkomunikasi secara langsung dengan Yang Dipertua Dewan Rakyat berkenaan soal Parlimen.

Azalina kemudian menjawab perkara itu dengan memuat naik gambar pertemuan Yang Dipertua Dewan Rakyat dan Dewan Negara serta timbalan-timbalan masing-masing bersama Seri Paduka di Istana Negara pada 29 Jun lalu.

“YB bukan kita jumpa YDPA ramai-ramai pada 29 Jun 2021 ke?” soal beliau lagi.

Memetik berita itu, Mohd. Rashid dilaporkan berkata, beliau perlu tanya tentang laporan yang membuat dakwaan sedemikian bagaimana Yang di-Pertuan Agong boleh bertanyakan soalan kepada Yang Dipertua Dewan Rakyat.

“Menurut prosedur, ketika Parlimen bersidang, apa sahaja yang berlaku di dalam dewan, ketua Dewan Rakyat (Perdana Menteri) akan melaporkan sendiri kepada Agong termasuk sokongan majoritinya.

“Ia tidak datang daripada Speaker. Tak boleh. Ini prosedurnya,” kata Mohd. Rashid dalam portal berkenaan.",2025-08-23
Utusan Malaysia,Rahsia di The Lost Waterfall Ulu Salan - Utusan Malaysia,https://www.utusan.com.my/nasional/2018/10/rahsia-di-the-lost-waterfall-ulu-salan/,2018-10-06,,"MENEROKAI lima kawasan air terjun dalam satu ekspedisi kedengaran begitu menyeronokkan tetapi tidak kurang juga meletihkan. Namun, keletihan itu terubat sebaik melihat sendiri betapa nikmatnya dikelilingi alam semula jadi yang tidak terusik dengan kerakusan manusia. Perjalanan penulis kali ini tercatat di daerah terbesar di semenanjung Malaysia, Jerantut, Pahang melalui satu ekspedisi tiga hari dua malam di kawasan hutan yang terletak berdekatan dengan Taman Negara Pahang. Walaupun terletak hanya kira-kira 15…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Pelakon lelaki tumbuk isteri ditahan polis - Utusan Malaysia,https://www.utusan.com.my/berita/2023/03/pelakon-lelaki-tumbuk-isteri-ditahan-polis/,2023-03-05,,"PETALING JAYA: Polis mengesahkan pelakon yang disyaki menumbuk isterinya di kawasan Rehat dan Rawat (R&R) Sungai Buloh ditahan semalam bagi membantu siasatan berhubung kejadian itu.

Pelakon berusia 29 tahun itu ditahan kira-kira 12 tengah hari ketika hadir di Bahagian Siasatan Jenayah Seksual, Wanita dan Kanak-Kanak (D11) Ibu Pejabat Polis Kontinjen (IPK) Selangor.

Ketua Polis Selangor, Datuk Hussein Omar Khan berkata, pelakon itu kemudian dibebaskan dengan jaminan polis sebaik selesai diambil keterangan pada petang hari sama.

“Setakat ini, polis sudah mengambil keterangan mangsa (isteri pelakon itu), dua saksi dan suspek.

“Polis kemungkinan akan memanggil semula mangsa untuk diambil keterangan lanjut hari ini,” katanya di sini hari ini.

Menurut beliau, polis juga sudah mendapatkan laporan awal perubatan mangsa dan disahkan mangsa mengalami kecederaan di pipi.

“Kita akan mendapatkan perintah mahkamah sementara pada esok bertujuan menghalang suami daripada melakukan perbuatan sama terhadap mangsa sementara siasatan dijalankan polis.

“Kes itu disiasat mengikut Seksyen 323 Kanun Keseksaan,” jelasnya.

Pada Jumaat media melaporkan, isteri kepada pelakon itu membuat laporan polis mendakwa ditumbuk suaminya beberapa kali sehingga cedera di bahagian mata dalam kejadian Khamis lalu.

Mangsa berusia lingkungan 20-an itu membuat laporan berhubung kejadian itu di Balai Polis Jinjang, Kuala Lumpur pada pukul 6.30 pagi.",2025-08-23
Utusan Malaysia,Golkar desak Pemilu serentak dinilai semula - Utusan Malaysia,https://www.utusan.com.my/nasional/2019/04/golkar-desak-pemilu-serentak-dinilai-semula/,2019-04-20,,"JAKARTA 20 April – Ketua Dewan Perwakilan Daerah (DPD) Parti Golongan Karya (Golkar) Jawa Barat, Dedi Mul­yadi mendesak agar kerajaan segera menilai semula pemilihan umum (Pemilu) yang diadakan serentak dengan pemilihan legislatif dan DPD, Rabu lalu. Lapor Republika, Menurut Dedi, penilaian itu perlu susulan beberapa isu berbangkit sepanjang Pemilu termasuk kematian melibatkan sejumlah pegawai jawatankuasa pusat mengundi (KPPS). Dedi berpendapat, kes-kes kematian tersebut adalah kesan daripada proses Pemilu yang membebankan…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Lelaki Singapura selamba buang air besar di pusat beli belah,https://www.utusan.com.my/luar-negara/2022/07/lelaki-singapura-selamba-buang-air-besar-di-pusat-beli-belah/,2022-07-02,,"SINGAPURA: Seorang lelaki tanpa sekelumit rasa malu menanggalkan seluarnya sebelum mencangkung ketika membuang air besar di ruangan terbuka di Pusat Beli-Belah Vivocity di negara ini.

Lelaki itu ‘melepaskan hajatnya’ di dalam sebuah beg plastik berwarna oren.

Aksi lelaki itu membuang air besar berjaya dirakamkan oleh pengunjung yang kebetulan melalui kawasan tersebut.

Pengunjung itu berkata, aksi menjijikkan itu berlaku di luar sebuah restoran Jepun di tingkat dua pusat beli-belah berkenaan.

“Selepas selesai, dia meninggalkan najisnya di dalam beg plastik di atas lantai begitu sahaja.

“Lelaki itu kemudian berlalu pergi seolah-olah tiada apa-apa yang berlaku,” katanya.",2025-08-23
Utusan Malaysia,"MH17: Belanda, Australia dakwa Rusia bertanggungjawab - Utusan Malaysia",https://www.utusan.com.my/nasional/2018/05/mh17-belanda-australia-dakwa-rusia-bertanggungjawab/,2018-05-25,,"THE HAGUE 25 Mei – Belanda dan Australia menegaskan Rusia bertanggungjawab menembak jatuh pesawat MH17 di timur Ukraine pada 2014, kenyataan yang bakal membawa kepada tindakan undang-undang. Menurut kenyataan yang dikeluarkan oleh Belanda, kedua-dua negara itu mendakwa Rusia memikul tanggungjawab bersama menembak jatuh pesawat Malaysia Airlines (MAS) berkenaan. Kedua-dua negara itu mengeluarkan kenyataan sehari selepas para penyiasat merumuskan bahawa peluru berpandu BUK yang menembak jatuh pesawat berkenaan adalah milik briged…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,PH-BN boleh ditumbangkan seawal bulan ini - Sanusi,https://www.utusan.com.my/nasional/2023/08/ph-bn-boleh-ditumbangkan-seawal-bulan-ini-sanusi/,2023-08-09,,"ALOR SETAR: Perikatan Nasional (PN) terus berkeyakinan bahawa kerajaan Perpaduan boleh ditumbangkan seawal bulan ini sekiranya gabungan itu menang di kesemua enam negeri yang terlibat pilihan raya negeri (PRN). Ketua Pengarah Pilihan Raya PN, Datuk Seri Muhammad Sanusi Md. Nor mendakwa, kekalahan Pakatan Harapan (PH) dan Barisan Nasional (BN) itu akan menyebabkan Ahli-Ahli Parlimen yang berada dalam kerajaan ketika ini tidak akan senang duduk. “Semalam Perdana Menteri kata nak ubah…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Penganjur himpunan bantah UEC dipanggil polis - Utusan Malaysia,https://www.utusan.com.my/nasional/2018/07/penganjur-himpunan-bantah-uec-dipanggil-polis/,2018-07-29,,"KUALA LUMPUR 29 Julai – Gabu­ngan Mahasiswa Islam SeMalaysia (Gamis) menyifatkan tindakan pihak berkuasa memanggil Pre­siden dan Timbalan Presiden pertubuhan itu berhubung penganjuran himpunan aman bantah Sijil Peperiksaan Bersama (UEC) pada 21 Julai lalu tidak sepatutnya berlaku. Peguam Jabatan dan Hak Asasi Manusia (Juham) Dewan Pemuda Pas, Wan Rohimi Wan Daud berkata, tindakan tersebut seolah-olah satu perbuatan yang mahu menakut-nakutkan mahasiswa. Menurutnya, tindakan itu tidak ubah seperti apa dilakukan ketika…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Penduduk berpindah ke tanah rizab sungai - Utusan Malaysia,https://www.utusan.com.my/terkini/2022/01/penduduk-berpindah-ke-tanah-rizab-sungai/,2022-01-07,,"SUNGAI PETANI: Kira-kira 30 keluarga dari Kampung Baru Pulau Tiga, Sungai Layar, Jalan Lencongan Barat di sini terpaksa menetap sementara di tanah ri­zab sungai di kampung tersebut.

Penduduk terlibat terpaksa membina rumah di tanah rizab sungai itu kerana tidak mempunyai pilihan lain selepas diarah mengosongkan tanah yang diduduki sejak 40 tahun lalu selewat-lewatnya pada 12 Janua­ri depan.

Pada masa sama, kerajaan negeri memaklumkan pihak­nya mungkin mengambil masa sekurang-kurangnya tiga bulan hingga setahun untuk menyediakan tempat penempatan.

Seorang penduduk, Mohd. ­Anuar Mat Nor, 51, berkata, beberapa penduduk mengambil keputusan tersebut selepas mereka tidak mempunyai tapak lain untuk membina semula rumah

Dia juga sedang melakukan kerja-kerja merobohkan rumah yang didiami sebelum ini untuk dipindahkan di tapak baharu.

“Sebahagian kayu dan papan rumah yang dirobohkan dan barang- barang lain perlu dipindahkan ke tempat lain sebelum 12 Januari ini,” ujarnya ketika ditemui semalam.

Seorang lagi penduduk, Muhamad Ali Aziz, 63, berkata, dia dan keluarga sedih apabila terpaksa menghadapi situasi yang tidak pernah disangkakan itu.

“Pada masa ini penduduk buntu mencari tapak rumah baharu dan terpaksa membina semula rumah di tepi sungai,” katanya.

Seorang lagi penduduk, Ramli Mat, 48, berkata, penduduk juga terpaksa mengeluarkan per­be­lanjaan untuk proses membina semula tanah termasuk kos me­nimbun tanah untuk tapak rumah.",2025-08-23
Utusan Malaysia,Arahan kantin sekolah beroperasi sepanjang Ramadan keterlaluan - Pas - Utusan Malaysia,https://www.utusan.com.my/nasional/2024/03/arahan-kantin-sekolah-beroperasi-sepanjang-ramadan-keterlaluan-pas/,2024-03-12,,"ALOR SETAR: Pas mendapati arahan Kementerian Pendidikan agar kantin sekolah dibuka ketika bulan Ramadan dilihat agak keterlaluan dan mencetuskan polemik yang tidak perlu dalam kalangan masyarakat. Menurut Ketua Dewan Ulama Pas Pusat, Datuk Ahmad Yahaya, perkara itu telah menjadi uruf setempat dan kebiasaan masyarakat untuk menghormati umat Islam yang sedang berpuasa termasuk murid yang masih berlatih untuk berpuasa. Kata Ahli Parlimen Pokok Sena itu, Menteri Pendidikan, Fadhlina Sidek dilihat gopoh…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,"Lima lelaki dipenjara 10 bulan, denda RM2,000",https://www.utusan.com.my/nasional/2022/08/lima-lelaki-dipenjara-10-bulan-denda-rm2000/,2022-08-18,,"LIPIS: Lima lelaki dipenjara 10 bulan dan denda RM2,000 oleh Mahkamah Majistret di sini hari ini, selepas mengaku salah atas pertuduhan menceroboh pusat tahfiz dan menyebabkan kecederaan terhadap seorang guru, 11 Ogos lalu.

Tertuduh, Wan Haris Wan Ismail, 38; Zulkifli Mohd. Nasir, 27; Azraen Che Mat Noor, 43; Mohd. Amirul Afif Che Mat Noor,  29, dan Rizuwan Hazmi,  47,  membuat pengakuan itu sebaik sahaja pertuduhan terhadap mereka dibacakan jurubahasa di hadapan Majistret Siti Aisyah Ahmad.

Dalam penghakimannya, Siti Aisyah memerintahkan kesemua tertuduh menjalani hukuman penjara daripada tarikh mereka ditangkap.

Mengikut kertas pertuduhan,  kelima-lima tertuduh didapati bersalah dengan niat telah melakukan pencerobohan di kawasan Pusat Tahfiz Darul Fikri Al Mahmudiah,  Jalan Cheneras di sini pukul 5.10  petang, 11 Ogos lalu.

Kesemua mereka dituduh di bawah Seksyen 448 Kanun Keseksaan dan dibaca bersama Seksyen 34 Kanun Keseksaan yang boleh dipenjara maksimum tiga tahun atau denda maksimum RM5, 000 atau kedua-duanya.

Siti Aisyah kemudian menjatuhkan hukuman 10 bulan penjara dan denda RM2,000 serta tambahan enam bulan penjara jika gagal menjelaskan denda kepada kelima-lima tertuduh.

Sementara itu, pada prosiding yang sama, tiga tertuduh, Wan Haris,  Zulkifli dan Azraen didapati telah dengan sengaja menyebabkan kecederaan ke atas Muhammad Zulhafiz Mohd. Rasid, 26, yang merupakan seorang guru.

Ketiga-tiga mereka dituduh di bawah Seksyen 323 Kanun Keseksaan dibaca bersama Seksyen 34 Kanun Keseksaan yang membawa hukuman penjara setahun atau denda atau kedua-duanya.

Siti Aisyah menjatuhkan hukuman kepada Wan Haris, Zulkifli dan Azraen juga terhadap Mohd. Amirul dan Rizuwan lapan bulan penjara dan denda RM1,000 atau tambahan enam bulan penjara jika gagal menjelaskan denda.

Pendakwaan dikendalikan Pengarah Pendakwaan Pahang, Abdul Ghafar Ab. Latif dan Timbalan Pendakwa Raya, Rifah Izzati Abdul Mutalif manakala tertuduh diwakili peguam Fariha Nuzuruhan daripada Yayasan Bantuan Guaman Kebangsaan (YBGK).

Dalam prosiding itu, Rifah Izzati  meminta hukuman setimpal diberikan kepada kesemua tertuduh kerana kejadian itu telah menarik perhatian awam dan menimbulkan kemarahan masyarakat kerana perlakuan tersebut dilakukan di pusat tahfiz.",2025-08-23
Utusan Malaysia,Industri media tempatan rugi hampir RM2 bilion kerana iklan,https://www.utusan.com.my/nasional/2023/12/industri-media-tempatan-rugi-hampir-rm2-bilion-kerana-iklan-media-sosial-fahmi-fadzil/,2023-12-14,,"KUALA LUMPUR: Pemilik organisasi media tempatan dianggarkan mengalami kerugian kira-kira RM2 bilion daripada RM4.5 bilion perbelanjaan iklan tahunan tiga gergasi media sosial iaitu Meta, Google dan TikTok.

Menteri Komunikasi, Fahmi Fadzil berkata, perbelanjaan pengiklanan ialah salah satu daripada cabaran serius dan terbesar yang dihadapi media tempatan ketika ini.

“Saya berharap platform media sosial akan mengadakan lebih banyak sesi libat urus dengan organisasi media untuk membantu mereka menggunakan platform media sosial dengan berkesan dan cekap,” katanya.

Beliau berkata demikian dalam seminar Melangkaui Disinformasi: Ke Arah Penggunaan Media Secara Bertanggungjawab anjuran Kesatuan Eropah (EU) dan Institut Pembangunan Penyiaran Asia Pasifik (AIBD) hari ini.

Justeru, katanya, Rang Undang-Undang (RUU) Majlis Media Malaysia yang bakal digubal tahun hadapan akan turut menyentuh isu ketidakseimbangan hasil pendapatan daripada pengiklanan antara penyedia platform media sosial dan organisasi media di negara ini.

Katanya, perkara itu dalam perhatian beliau ketika ini memandangkan hasil iklan hanya dibayar kepada syarikat penyedia platform media sosial dan bukannya kepada organisasi media.

“Saya lihat perlu ada keseimbangan supaya ada sedikit pulangan kepada syarikat media, ini masih dalam perbincangan dan saya percaya semua pihak boleh dibawa ke meja rundingan supaya satu suasana yang kondusif dapat dilaksana dan direalisasikan.

“Kita boleh aplikasikan tentang bagaimana kita menguruskan isu berkaitan pelaksanaan 5G sebelum ini yang saya berupaya untuk jemput semua syarikat telekomunikasi duduk berbincang dan akhirnya semua setuju, jadi, cara pengurusan itu boleh digunakan dalam ikhtiar selesaikan isu perbelanjaan pengiklanan ini,” katanya.",2025-08-23
Utusan Malaysia,Pesara rugi RM10 juta melabur dalam Accerx,https://www.utusan.com.my/nasional/2024/01/pesara-rugi-rm10-juta-melabur-dalam-accerx/,2024-01-27,,"PETALING JAYA : Seorang pesara mendakwa kerugian RM10 juta selepas terpedaya dengan pelaburan berasaskan mata wang kripto dikenali Accerx.

Satu laporan polis  dibuat wanita berusia 80 tahun itu yang memaklumkan mula menyertai skim pelaburan tersebut selepas dimasukkan ke dalam kumpulan sembang WhatApps yang mempromosikan skim pelaburan dikenali ‘accerx.com’.

Pengarah Jabatan Siasatan Jenayah Komersial (JSJK) Bukit Aman, Datuk Seri Ramli Mohamed Yoosuf berkata, melalui kumpulan sembang itu, mangsa berurusan dengan seorang lelaki yang kononnya akan mendahulukan wang untuk pembelian kripto.

Kata beliau, mangsa kemudian diminta membuat bayaran balik selepas pembelian kripto itu berjaya.

“Terpedaya dengan helah yang digunakan, mangsa membuat 13 transaksi bayaran ke beberapa akaun bank atas nama lapan syarikat yang berbeza membabitkan keseluruhan wang yang dibayar adalah RM10,455,288.

“Mangsa mulai sangsi dengan kesahihan pelaburan itu apabila masih diminta membuat beberapa bayaran tambahan atas pelbagai alasan,” katanya dalam satu kenyataan.

Ramli berkata, JSJK memberi jaminan siasatan yang sewajarnya akan dilaksanakan bagi memastikan sindiket penipuan pelaburan ini dapat ditumpaskan.

Kata beliau, kes disiasat mengikut Seksyen 420 Kanun Keseksaan.

“Sebagai langkah pencegahan, orang ramai khususnya warga emas dinasihatkan lebih berwaspada dan tidak mudah percaya kepada tawaran pelaburan dalam talian yang dipromosikan melalui laman sosial.

“Lakukan semakan dengan agensi yang berkaitan termasuk Bank Negara Malaysia dan Suruhanjaya Sekuriti Malaysia (SSM) sebelum mengambil keputusan untuk menyertai skim pelaburan,” katanya.",2025-08-23
Utusan Malaysia,Bos Gaurus ke final Piala Malaysia - Utusan Malaysia,https://www.utusan.com.my/nasional/2018/10/bos-gaurus-ke-final-piala-malaysia/,2018-10-21,,"KOTA KINABALU 21 Okt. – Skuad Bos Gaurus ternyata lebih ampuh untuk layak ke final Piala Malaysia selepas menjinakkan Skuad Badak dengan kemenangan agregat 7-2. Di Stadium Likas malam ini, dua jaringan daripada penyerang sensasi, Gilmar Jose Da Silva cukup untuk menamatkan sisa-sisa perjuangan Sabah yang berazam untuk mencipta keajaiban di tempat sendiri. Dalam perlawanan separuh akhir pertama minggu lalu, Perak berjaya membelasah Sabah 5-0. Sabah yang lebih banyak bertahan…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Lemas : Datuk 'pergi' bersama cucu,https://www.utusan.com.my/nasional/2023/09/lemas-datuk-pergi-bersama-cucu/,2023-09-12,,"SUNGAI PETANI: Luluh hati seorang ibu apabila zuriat yang dinanti bersama suami sejak sembilan tahun lalu ditemukan lemas pada usia 19 bulan dalam kejadian di sebuah kolam terbiar di Taman Kempas, petang semalam. Lebih memilukan, Zarina Azmi, 34, bukan sahaja kehilangan Muhammad Ziyaf Mikhail Muhammad Yuzarith Martin, bahkan bapanya, Azmi Abdullah, 78, turut lemas dalam kejadian itu. Bagaimanapun, Zarina reda dengan pemergian kedua-dua mereka terutama anak lelaki­nya yang disifatkan hilang…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Dedah segera apa sebenar berlaku di Pasir Gudang - Khaled Nordin - Utusan Malaysia,https://www.utusan.com.my/nasional/2019/06/dedah-segera-apa-sebenar-berlaku-di-pasir-gudang-khaled-nordin/,2019-06-24,,"JOHOR BAHRU – Naib Presiden UMNO, Datuk Seri Mohamed Khaled Nordin melahirkan rasa sedih dan kecewa dengan kejadian kali kedua melibatkan pencemaran gas dan kimia sehingga menjejaskan kehidupan masyarakat terutama di Pasir Gudang. Menurut bekas Menteri Besar Johor itu, apa yang berlaku itu menunjukkan kerajaan negeri tidak sedikit pun mengambil pengajaran daripada insiden yang berlaku pada Mac lalu, kejadian itu sudah cukup perit untuk menggambarkan keperluan kerajaan negeri bertindak pantas…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,"Racun perosak haram murah, berkesan - Utusan Malaysia",https://www.utusan.com.my/nasional/2019/09/racun-perosak-haram-murah-berkesan/,2019-09-09,,"KUANTAN 10 Sept. – Murah dan berkesan dipercayai menjadi punca tindakan segelintir pekebun tidak bertanggungjawab di Cameron Highlands dekat sini menggunakan racun perosak haram yang tidak mendapat kelulusan serta berdaftar dengan Jabatan Pertanian. Setiausaha Pertubuhan Pekebun Sayur-sayuran Cameron Highlands, Chay Ee Mong berkata, tidak dapat menafikan perbuatan menggunakan racun perosak haram wujud di kawasan tanah tinggi berkenaan. “Setiap kali diadakan pertemuan, pihak pertubuhan sering kali mengingatkan para pekebun supaya mengamalkan…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Kerajaan darurat boleh dilaksanakan - Pakar perlembagaan,https://www.utusan.com.my/terkini/2021/06/kerajaan-darurat-boleh-dilaksanakan-pakar-perlembagaan/,2021-06-04,,"PUTRAJAYA: Pembentukan kerajaan darurat boleh dilakukan selepas 1 Ogos ini.

Pakar Perlembagaan, Datuk Dr. Wan Ahmad Fauzi Wan Husain berkata, Yang di-Pertuan Agong, Al-Sultan Abdullah Ri’ayatuddin Al-Mustafa Billah Shah boleh memanggil persidangan Parlimen jika Perkara 40 (1) Perlembagaan Persekutuan digantung kuat kuasa melalui ordinan.

Malah, kata beliau, Seri Paduka Baginda boleh melantik Kabinet interim dalam kalangan ahli Parlimen sedia ada dari pelbagai parti politik untuk menganggotai Kabinet itu jika berlaku dua keadaan iaitu pertama Parlimen dibubarkan dan kedua melalui penggubalan ordinan.

“Dalam tempoh sehingga bulan Ogos ini, Yang di-Pertuan Agong telah menasihati Parlimen boleh bersidang tetapi fokus persidangan itu hanya semata-mata usaha melandaikan lekuk penularan jangkitan Covid-19 dan pemulihan ekonomi.

“Selepas bulan Ogos jika darurat dilanjutkan, maka kerajaan darurat boleh diberi pertimbangan termasuk dalam kalangan bukan ahli politik. Jadi dari sudut undang-undang ada cara boleh dibuat, namun dari sudut langkah itu praktikal atau sebaliknya bergantung kepada situasi,” katanya dalam kenyataan hari ini.

Baru-baru ini, Timbalan Yang Dipertua Dewan Rakyat, Datuk Seri Azalina Othman Said mencadangkan sebuah kerajaan darurat ditubuhkan dan perlu mempunyai kerjasama daripada semua parti politik dengan dianggotai  sesiapa yang berkelayakan dan mempunyai kepakaran.

Ahli Parlimen Pengerang itu juga berpendapat pembukaan Parlimen perlu kerana dapat membantu kerajaan menangani isu pandemik Covid-19 yang dilihat dapat membantu dari aspek pengurangan kes positif selain meningkatkan kefahaman rakyat berkaitan wabak itu.

Cadangan Azalina itu diterima baik oleh beberapa pemimpin politik, antaranya Ahli Parlimen Padang Rengas, Datuk Seri Mohamed Nazri Abdul Aziz yang menyatakan perkara tersebut wajar dilakukan dan perlu dipertimbangkan oleh semua parti politik.

Ahli Parlimen Lembah Pantai, Fahmi Fadzil pula berkata, rakyat hanya mahukan penyelesaian yang lebih berkesan untuk mengurangkan kadar jangkitan dan tidak lagi menghiraukan keadaan politik negara.

Menyokong pendapat sama, Ahli Parlimen Pulai, Datuk Seri Salahuddin Ayub berkata, Yang di-Pertuan Agong, perlu memanggil semua ketua parti bagi membincangkan keselamatan negara.",2025-08-23
Utusan Malaysia,[VIDEO] Mat Redho cipta nama di Australia - Utusan Malaysia,https://www.utusan.com.my/nasional/2018/11/video-mat-redho-cipta-nama-di-australia/,2018-11-06,,"KUALA LUMPUR 6 Nov. – Kejayaan memenangi tempat ke­dua program Fear Factor Malaysia dan beraksi cemerlang dalam pertandingan ‘Sasuke Vietnam’ (Ninja Warrior) terus menyuntik semangat bintang realiti, Mat Redho untuk muncul juara Liga Ninja 2018’ di Perth, Australia hari ini. Mat Redho atau nama sebenarnya Mohd. Redha Razlan, 30, yang merupakan Pegawai Teknologi Maklumat (IT) mencipta sejarah dengan memenangi pertandingan itu selepas mene­waskan dua pencabar terdekat, peserta akhir ‘American Ninja…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,"Letakkan golongan profesional, bukan ahli politik terajui GLC Pusat, negeri - DPIM - Utusan Malaysia",https://www.utusan.com.my/nasional/2018/06/letakkan-golongan-profesional-bukan-ahli-politik-terajui-glc-pusat-negeri-dpim/,2018-06-10,,"KANGAR 10 Jun – Dewan Perniagaan Islam Malaysia (DPIM) menggesa kerajaan di bawah pentadbiran Pakatan Harapan supaya menghentikan amalan meletakkan ahli-ahli politik yang tiada berpengetahuan dalam perniagaan bagi menguruskan syarikat milik kerajaan (GLC) negara mahu pun kerajaan negeri. Naib Presidennya, Datuk Zahar Hashim berkata, amalan tersebut mengakibatkan banyak kerugian dalam urus tadbir korporat sehingga menyebabkan matlamat untuk membantu Bumiputera dalam perniagaan gagal dicapai. Beliau yang juga Pengerusi DPIM Perak menambah,…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Fernandes gembira Liverpool tidak layak ke Liga Juara-Juara,https://www.utusan.com.my/sukan/2023/05/fernandes-gembira-liverpool-tidak-layak-ke-liga-juara-juara/,2023-05-27,,"MANCHESTER: Kapten Manchester United, Bruno Fernandes mengakui, mereka gembira melihat Liverpool gagal melayakkan diri ke Liga Juara-Juara musim depan.

Pengendali Red Devils , Erik Ten Hag pula mengakui, kejayaan kembali ke kancah elit Eropah ibarat memenangi trofi.

Kemenangan 4-1 ke atas Chelsea semalam memastikan United menutup musim dengan berada dalam kelompok empat teratas Liga Perdana Inggeris.

Liverpool pula terpaksa ­berpuas hati hanya akan ­bermain dalam saingan kelas kedua, Liga Europa.

Jaringan Casemiro, Anthony Martial, Fernandes serta Marcus Rashford membolehkan Uni­ted naik ke tangga ketiga, dua mata mengatasi Newcastle United.

“Kami tahu ia amat bermakna (kepada peminat).

“Kami juga tahu kami gembira Liverpool tidak berada di sana tetapi paling penting, kami meraih yang terbaik untuk diri sendiri,” kata Fernandes kepada Sky Sports.

Kemenangan United bermakna, apa pun yang berlaku dalam aksi terakhir liga menentang Fulham esok tidak akan menggugat mereka.

Sementara itu bagi Ten Hag, persaingan merebut kelompok empat teratas liga terlalu sukar.

“Sekarang kami sudah layak ke Liga Juara-Juara dan ia tidak mudah. Persaingan dalam Liga Perdana amat sengit, jadi kejayaan ini sangat besar.

“Kami belum berada di tempat yang kami mahukan (muncul juara), namun kami kembali ke Liga Juara-Juara dan saya fikir itu langkah yang sangat penting,” kata Ten Hag

30/20 – Marcus Rashford is the first @ManUtd player to score 30 goals in a season (all competitions) since Robin van Persie in 2012-13, and the first to net 20 at Old Trafford since Wayne Rooney in 2009-10. Prolific. #MUNCHE pic.twitter.com/6sYrRF2DVm

— OptaJoe (@OptaJoe) May 25, 2023

Biarpun gembira dengan kemenangan ke atas Chelsea, Ten Hag bimbang dengan kecede­raan buku lali yang me­nimpa Antony yang dibawa keluar pada babak pertama.

Kecederaan itu hadir ketika mereka bakal berdepan Manchester City dalam final Piala FA pada 3 Jun ini, sekali gus menghalang musuh sebandar itu meraih gelaran treble.

“Kami ada pertarungan lebih besar minggu depan dan akan melakukan apa sahaja untuk menang,” kata Ten Hag.",2025-08-23
Utusan Malaysia,"Bekas banduan tidak serik pecah premis, samun - Utusan Malaysia",https://www.utusan.com.my/terkini/2023/04/bekas-banduan-tidak-serik-pecah-premis-samun/,2023-04-11,,"KLANG: Seorang bekas banduan lelaki dikesan masih tidak serik melakukan jenayah biarpun baru selesai menjalani hukuman penjara mengikut Akta Pencegahan Jenayah 1959 (POCA) awal tahun ini.

Selain memiliki 55 rekod jenayah lampau, suspek berusia 40-an itu turut merekrut empat rakannya untuk melakukan pecah premis, curi kenderaan dan samun.

Kegiatan haram selama tiga bulan itu bagaimanapun tumpas apabila lima lelaki berusia 37 hingga 44 tahun berkenaan dicekup polis di sekitar daerah ini, 30 Mac lalu.

Ketua Polis Daerah Klang Selatan, Asisten Komisioner Cha Hoong Fong berkata, penahanan itu dilakukan susulan kes pecah sebuah kedai perkakasan di Kampung Jawa pada 26 Mac lalu.

“Rakaman kamera litar tertutup (CCTV) premis itu menunjukkan sekumpulan lelaki melarikan pelbagai jenis barangan dianggarkan bernilai RM20,000. Hasil maklumat dan risikan kemudian membawa kepada serbuan di beberapa rumah di Jalan Kapar, Taman Sentosa dan Taman Selatan.

“Selain tangkapan lima suspek, polis merampas tiga kereta dan 52 barangan yang dicuri daripada kedai perkakasan tersebut,” katanya pada sidang akhbar di Ibu Pejabat Polis Daerah (IPD) Klang Selatan di sini, hari ini.

Jelas Hoong Fong, siasatan mendapati kumpulan itu bergiat aktif pada awal pagi dengan menyasarkan premis perniagaan yang tidak beroperasi.

“Semakan turut mendapati dua kereta jenis Proton Waja dan Wira merupakan kenderaan curi manakala Perodua Axia digunakan suspek untuk melakukan jenayah. Kesemua suspek memiliki sekurang-kurangnya 11 rekod lampau termasuk ketua mereka yang mempunyai 55 kes jenayah dan dadah,” ujarnya.

Tambah beliau, tangkapan itu membawa kepada kejayaan pihaknya menyelesaikan 14 kes termasuk di Klang Utara dan Shah Alam.

“Hasil soal siasat mendapati lima suspek terlibat dalam kes pecah masuk kilang, kedai, curi kereta, curi motosikal dan samun.  Siasatan lanjut masih dijalankan mengikut Seksyen 457 Kanun Keseksaan termasuk mengesan saki baki kumpulan tersebut,” katanya.",2025-08-23
Utusan Malaysia,"Kedudukan saya sensitif, rapuh untuk lindungi kepentingan negara, 1MDB - Utusan Malaysia",https://www.utusan.com.my/berita/2022/11/kedudukan-saya-sensitif-rapuh-untuk-lindungi-kepentingan-negara-1mdb/,2022-11-24,,"KUALA LUMPUR: Bekas Ketua Setiausaha Perbendaharaan, Tan Sri Mohd. Irwan Serigar Abdullah memberitahu Mahkamah Tinggi di sini hari ini bahawa beliau terpaksa mengimbangi jawatan-jawatan yang dipegangnya dalam usaha melindungi kepentingan negara dan 1Malaysia Development Berhad (1MDB).

Menurut Mohd. Irwan, beliau berada di kedudukan yang sangat sensitif berikutan jawatannya sebagai Ketua Setiausaha Perbendaharaan dan Ahli Lembaga Penasihat syarikat pelaburan negara itu ketika itu.

“Ia adalah kedudukan yang sangat rapuh. Ia memerlukan imbangan dan pendekatan yang betul supaya ia dapat memberi manfaat kepada syarikat dan juga kepada negara,” katanya.

Mohd. Irwan yang juga saksi pendakwaan ke-42 berkata demikian ketika disoal balas oleh peguam bela, Tan Sri Muhammad Shafee Abdullah dalam perbicaraan kes Datuk Seri Najib Tun Razak yang didakwa atas empat pertuduhan menggunakan kedudukannya mendapatkan suapan berjumlah RM2.3 bilion daripada dana 1MDB dan 21 pertuduhan pengubahan wang haram membabitkan jumlah sama.

Selain itu, Mohd. Irwan menafikan bahawa pegawai-pegawai lain di Kementerian Kewangan tidak boleh bertemu terus dengan Najib.

Kata beliau, pegawai-pegawai di bawah juga mempunyai akses secara langsung kepada Najib terutama apabila membabitkan hal ehwal syarikat pelaburan negara.

“Itu tidak tepat. Pegawai lain, kadang-kadang Perdana Menteri (Najib) memanggil mereka secara langsung, sesiapa sahaja boleh mendekati beliau,” katanya.

Pada perbicaraan terdahulu, Setiausaha Bahagian Pengurusan Pinjaman, Pasaran Kewangan dan Aktuari (BPKA) Kementerian Kewangan ketika itu, Datuk Siti Zauyah Mohd. Desa berkata, beliau tidak mempunyai akses secara langsung kepada Najib untuk menyuarakan kebimbangannya mengenai 1DMB.

Katanya, bukan menjadi amalan lazim untuk seseorang memintas pegawai atasan dan bercakap terus dengan Perdana Menteri.

Perbicaraan yang didengar Hakim Datuk Collin Lawrence Sequerah bersambung 5 Disember ini.",2025-08-23
Utusan Malaysia,Tragedi berdarah Monica Seles hantui bintang snuker,https://www.utusan.com.my/sukan/2023/04/tragedi-berdarah-monica-seles-hantui-bintang-snuker/,2023-04-20,,"SHEFFIELD: Bintang snuker dunia, Mark Allen dan Mark Williams menyuarakan kebimbangan sukan itu terdedah kepada bahaya seperti ‘tragedi Monica Seles’.

Pada 30 April 1993, sukan dunia digemparkan de­ngan tragedi menimpa bintang tenis Yugoslavia, Mo­nica Seles apabila dia ditikam peminat fanatik musuh ketatnya, Steffi Graf di tepi gelanggang ketika kedua-dua pemain berentap di Hamburg, Jerman.

Kelmarin, insiden mengejutkan berlaku pada pusingan pertama Kejohanan Snuker Dunia apabila seorang peminat tiba-tiba melompat ke atas meja snuker dan merosakkan kain dengan serbuk oren.

Walaupun tiada siapa ­cedera, namun insiden itu amat mengejutkan pemain, pegawai dan penonton.

Sejak Kejohanan Dunia pertama diadakan pada 1977, penyokong snuker menikmati keistimewaan duduk dengan rapat di belakang pemain.

Begitupun Williams ber­kata, jika kawalan keselamatan tidak dipertingkatkan dan peminat dibenarkan duduk hampir dengan pemain, ia dikhuatiri akan membawa kepada insiden buruk.

“Perkara paling buruk yang boleh kita jangkakan jika ­penyokong membawa pisau bersama mereka, ia sama sekali gila,” kata juara dunia tiga kali itu.

Perlawanan Robert Milkins menentang Joe Perry di Crucible Theatre kelmarin terpaksa dihentikan ketika seorang penunjuk perasaan yang memakai baju ‘Just Stop Oil’ melompat di atas meja mereka.

Allen bernasib baik dia ­dapat menamatkan perlawanan menentang Fan Zhengyi dengan lancar selepas pe­ngadil, Olivier Marteel bertindak pantas menghalang seorang peminat wanita daripada mero­sakkan meja.

Pemain Ireland Utara itu me­negaskan, faktor keselamatan dalam sukan snuner perlu dikaji semula dan menjauhkan pemain daripada penonton adalah perkara pa­ling ideal.

“Keadaan mungkin boleh menjadi lebih teruk, terutama jika peminat membawa senjata, pisau atau apa sahaja, siapa tahu?

“Petugas keselamatan di sini melakukan kerja yang baik, jadi saya tidak akan mengkritik mereka.

“Sukar untuk mereka me­ngawal lebih 900 orang da­lam satu masa, jadi sistem keselamatan itu yang sepatutnya dipertingkatkan oleh penganjur,” katanya.",2025-08-23
Utusan Malaysia,Pemilihan UMNO: Dr. Muhamad Akmal dahulu undi Ketua Pemuda,https://www.utusan.com.my/nasional/2023/03/pemilihan-umno-dr-muhamad-akmal-dahulu-undi-ketua-pemuda/,2023-03-11,,"PETALING JAYA: Ahli Dewan Undangan Negeri (ADUN) Merlimau, Dr. Muhamad Akmal Saleh mendahului kiraan undi pemilihan jawatan Ketua Pemuda UMNO setakat ini.

Berdasarkan keputusan tidak rasmi, Dr. Muhamad Akmal memperoleh 63 undi daripada 191 bahagian, antaranya Permatang Pauh, Bangi, Kota Melaka, Teluk Intan dan Muar.

Selain itu, Ahli Parlimen Paya Besar, Datuk Mohd Shahar Abdullah dan Ahli Majlis Kerja Tertinggi (MKT) UMNO, Datuk Armand Azha Abu Hanifah masing-masing mendapat dua dan tiga undi.

Mohd. Shahar mendapat sokongan dua undi  manakala Armand Azha pula tiga undi.

Persoalan siapa yang bakal mengemudi sayap pergerakan Wanita, Pemuda dan Puteri UMNO akan terjawab pada hari ini apabila Pemilihan UMNO bagi sesi 2023/2026 membuka tirai hari ini dengan proses pengundian para perwakilan di seluruh negara.

Bagi Wanita UMNO Malaysia, seramai dua calon mempertandingkan diri untuk jawatan Pengerusi Tetap, Timbalan Pengerusi Tetap (4), Ketua Wanita UMNO (2), Naib Ketua Wanita UMNO (2) dan 61 bagi jawatan Exco.

Manakala untuk Pergerakan Pemuda UMNO Malaysia, seramai tujuh orang calon menawarkan diri untuk jawatan Pengerusi Tetap, Timbalan Pengerusi Tetap (12), Ketua (4), Naib Ketua (4) dan 113 jawatan Exco.

Bagi Pergerakan Puteri UMNO Malaysia pula, dua orang calon telah menawarkan diri bagi jawatan Pengerusi Tetap, dua Timbalan Pengerusi Tetap, enam untuk Ketua, tiga Naib Ketua dan 42 calon bagi jawatan Exco.",2025-08-23
Utusan Malaysia,"Jepun kecualikan visa, rancakkan kembali sektor pelancongan",https://www.utusan.com.my/ekonomi/2022/09/jepun-kecualikan-visa-rancakkan-kembali-sektor-pelancongan/,2022-09-16,,"TOKYO: Jepun dijangka mengecualikan keperluan visa untuk pelancong tertentu dan menghapuskan had ketibaan harian pada Oktober dalam usaha negara itu mendapat manfaat daripada pemulihan sektor pelancongan global, lapor Nikkei. Berikutan perubahan itu, Jepun tidak akan memerlukan visa untuk pengembara jangka pendek dari AS dan beberapa negara lain, dan akan membatalkan had kemasukan harian sebanyak 50,000 orang, jelas laporan itu. Nikkei berkata, Perdana Menteri Jepun, Fumio Kishida dijangka akan mengumumkan perkara…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,"Jawatankuasa Penasihat Menteri Kewangan ‘cari jalan’ kurangkan belanja, tambah pendapatan negara - Utusan Malaysia",https://www.utusan.com.my/nasional/2023/02/jawatankuasa-penasihat-menteri-kewangan-cari-jalan-kurangkan-belanja-tambah-pendapatan-negara/,2023-02-12,,"KUALA LUMPUR: Jawatankuasa Penasihat Kementerian Kewangan akan memberi fokus berhubung mengenai cara dan sumber yang boleh meningkatkan pendapatan negara dan mengurangkan perbelanjaan mengurus.

Dalam kenyataan akhbar, Pengerusinya, Tan Sri Mohd. Hassan Marican berkata, antara tugas lain jawatankuasa itu termasuk perihal subsidi kerajaan, menasihat berkenaan syarikat berkaitan kerajaan (GLC) dan menguruskan hutang negara.

“Peranan utama Jawatankuasa Penasihat adalah antara lain untuk menasihati Menteri Kewangan, Datuk Seri Anwar Ibrahim mengenai cara meningkatkan asas hasil negara dan mengurangkan kos pengurusan.

“Jawatankuasa Penasihat juga akan menasihati Menteri Kewangan dalam perkara berkaitan subsidi, termasuk menyemak dan menyusun semula subsidi sedia ada serta penyediaan perlindungan sosial yang lebih holistik.

“Perkara berkaitan GLC juga termasuk seperti menentukan rangkaiannya dengan kerajaan selain menyatukan mengikut kesesuaian. Selain itu, akan dinasihatkan perkara berkaitan hutang negara dan tadbir urus yang baik.

Dalam kenyataan sama, Mohd. Hassan memaklumkan Jawatankuasa Penasihat kepada Menteri Kewangan itu sudah mengadakan mesyuarat sulung pada Jumaat lalu.

Mesyuarat itu dipengerusikan beliau yang juga Penasihat Petronas dan dihadiri ahlinya yang lain iaitu Pengerusi Sarawak Energy Bhd., Datuk Amar Abdul Hamed Sepawi; Pengerusi Eksekutif FPSO Ventures Sdn. Bhd., Datuk Ahmad Fuad Md Ali; Profesor Ulung Ekonomi di Institut Asia-Eropah, Universiti Malaya, Datuk Dr. Rajah Rasiah dan Profesor Ekonomi di Fakulti Perniagaan Universiti Sunway, Dr. Yeah Kim Leng.

Jawatankuasa Penasihat itu melapor terus kepada Menteri Kewangan dan akan bermesyuarat sekerap mungkin bergantung kepada keperluan.",2025-08-23
Utusan Malaysia,Pendakwaan fail permohonan tuntut Najib minta maaf - Utusan Malaysia,https://www.utusan.com.my/nasional/2019/07/pendakwaan-fail-permohonan-tuntut-najib-minta-maaf/,2019-07-26,,"KUALA LUMPUR 26 Julai – Pendakwa Raya memfailkan permohonan rasmi bagi menuntut Datuk Seri Najib Tun Razak meminta maaf kepada mahkamah ekoran tindakan bekas Perdana Menteri itu memuat naik hantaran di laman Facebooknya berhubung isu perbelanjaan dua kad kredit lebih RM3 juta. Melalui permohonan yang difailkan semalam itu, Pendakwa Raya memohon Mahkamah Tinggi mendengar secepat mungkin usul pihaknya supaya Najib memohon maaf terhadap penerbitan subjudis dalam Facebook miliknya pada pukul…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Aurier cedera lagi - Utusan Malaysia,https://www.utusan.com.my/nasional/2019/06/aurier-cedera-lagi/,2019-06-29,,"LONDON – Serge Aurier mencetuskan rasa kebimbangan terhadap Tottenham selepas dia terpaksa dikeluarkan ketika beraksi bersama Ivory Coast dalam kempen Piala Negara-Negara Afrika yang berkesudahan tumpas 0-1 kepada Maghribi. Kapten Ivory Coast antara pemain yang kerap direhatkan selepas menerima pelbagai kecederaan pada musim lalu antaranya di betis, pangkal paha dan hamstring. “Saya fikir mungkin perjuangan saya akan berakhir bersama pasukan,” kata pertahanan kanan itu tanpa memperincikan tahap kecederaannya. – AGENSI

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Mayat bersimen dipercayai wanita ditanam dalam bilik air,https://www.utusan.com.my/nasional/2023/12/mayat-bersimen-dipercayai-wanita-ditanam-dalam-bilik-air/,2023-12-04,,"PETALING JAYA: Mayat dipercayai wanita ditemukan ditanam dalam simen di bilik air di sebuah rumah sewa di Kampung Pendamar, Klang dekat sini semalam. Difahamkan kediaman tersebut sebelum itu disewa dua lelaki warga asing. Bagaimana, difahamkan mereka memaklumkan kepada pemilik rumah lelaki berusia 66 tahun ingin pindah keluar sekitar Oktober lalu. Menurut sumber, selepas penyewanya berpindah pemilik rumah datang ke kediaman terbabit untuk membuat pemeriksaan sebelum penyewa baru berpindah masuk. “Bagaimanapun…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-23
Utusan Malaysia,Keputusan kemasukan IPTA esok - Utusan Malaysia,https://www.utusan.com.my/terkini/2021/07/keputusan-kemasukan-ipta-esok/,2021-07-15,,"PETALING JAYA: Kementerian Pengajian Tinggi memaklumkan keputusan permohonan untuk kemasukan ke universiti awam akan diumumkan esok.

Ini termasuk politeknik, kolej komuniti dan Institusi Latihan Kemahiran Awam (ILKA) peringkat Sijil, Asasi dan Diploma, serta Ijazah Sarjana Muda Senibina Universiti Teknologi Mara (UiTM) bagi lepasan Sijil Pelajaran Malaysia (SPM).

“Pengesahan setuju terima tawaran dan surat tawaran boleh dicetak mulai Sabtu ini hingga 26 Julai di laman web Institut Pengajian Tinggi Awam (IPTA) dan ILKA.

“Surat tawaran rasmi akan dikeluarkan IPTA dan ILKA pada hari yang sama calon membuat pengesahan setuju terima tawaran dalam tempoh 10 hari seperti dinyatakan,” katanya dalam kenyataan hari ini.

Keputusan boleh disemak secara dalam talian mulai pukul 12 tengah hari di pautan https://jpt.utm.edu.my; http://jpt.uum.edu.my; https://jpt.unimas.my; https://jpt.ums.my dan http://jpt.umt.edu.my.

Bagi pemohon yang gagal dan mendapat tawaran program sijil, mereka boleh mengemukakan permohonan rayuan melalui UPUOnline bagi kemasukan ke universiti awam dan politeknik di https://upu.mohe.gov.my dalam tempoh 11 hari mulai esok sehingga 26 Julai.

Rayuan ke Kolej Komuniti dan ILKA pula boleh diajukan terus ke institusi berkenaan tanpa melalui UPUOnline.

Tawaran tempat bagi sesi akademik 2021/2022 adalah muktamad dan sebarang permohonan pertukaran tidak dibenarkan.

Dasar pemilihan rayuan pelajar adalah tertakluk kekosongan tempat yang ditawarkan mengikut program pengajian selepas pendaftaran pelajar baharu selesai dilaksanakan.",2025-08-23
