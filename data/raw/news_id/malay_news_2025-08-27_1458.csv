News_Source,Title,Source_URL,Publish_Date,Category,Summary,Scrape_Date
Utusan Malaysia,Suun Schezuan menambat rasa - Utusan Malaysia,https://www.utusan.com.my/premium/2022/09/suun-schezuan-menambat-rasa/,2022-09-03,,"Resipi yang satu ini tengah tular di media sosial kerana keenakannya yang dikatakan lengkap dengan rasa masam, manis, masin dan pedas. Bukan itu sahaja, resipi yang menggunakan suun ini bertekstur lebih kenyal serta sangat mudah disediakan. Turut dikenali sebagai Schezuan Glass Noodles di media sosial, resipi yang dikongsikan oleh Datin Noor Hayati Abdullah ini menggunakan suun dari Korea yang diperbuat daripada ubi keledek. Bahan-bahan Suun atau glass noodle Hirisan timun…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,Nilai gah lagu Melayu di persada dunia,https://www.utusan.com.my/rencana/2023/12/nilai-gah-lagu-melayu-di-persada-dunia/,2023-12-20,,"KETIKA saya membuat liputan acara penyampaian hadiah Rakan Tani Muda Agrobank di sebuah hotel di pinggir Putrajaya baru-baru ini, para pemenangnya bukan orang senang. Saya sedar ini apabila lihat penampilan pakaian murid dari sekolah-sekolah rendah luar bandar seluruh negara itu dengan riak muka teruja kali pertama jejak kaki ke hotel besar. Meskipun letih dek datang jauh tetapi bersemangat apabila nama sekolah mereka diumum untuk naik ke pentas meraih hadiah berupa…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,"Belanjawan 2023: Jumlah bantuan dijangka kekal, struktur lebih baik - Utusan Malaysia",https://www.utusan.com.my/nasional/2023/02/belanjawan-2023-jumlah-bantuan-dijangka-kekal-struktur-lebih-baik/,2023-02-23,,"PETALING JAYA: Rakyat terutamanya golongan B40 dijangka bakal melihat struktur baharu pemberian bantuan yang lebih baik dan stabil dalam pembentangan Belanjawan 2023, Jumaat ini.

Bercakap kepada Utusan Malaysia, Felo Institut Dasar Ekonomi dan Kewangan Pusat Pengajian Ekonomi, Kewangan dan Perbankan Universiti Utara Malaysia (UUM), Prof. Madya Dr. Shazida Jan Mohd. Khan berkata, bagaimanapun jumlah pemberian bantuan dan subsidi mungkin akan kekal sama.

Menurutnya, Menteri Hal Ehwal Ekonomi, Rafizi Ramli sebelum ini telah memberi bayangan bahawa kerajaan akan menyediakan struktur pemberian bantuan tunai yang lebih baik berbanding Bantuan Keluarga Malaysia (BKM).

“Sebelum ini pemberian bantuan tunai dibuat secara one off dan dipecah mengikut beberapa bulan, jika ia distruktur semula kemungkinan kita akan lihat pemberian pendapatan yang lebih baik kepada rakyat.

“Jadi mungkin kita akan lihat satu struktur bantuan yang lebih stabil berbanding sekarang akan diumumkan Jumaat ini,” katanya.

Menurut beliau, kerajaan tidak boleh menghentikan atau mengurangkan pemberian bantuan tunai dan subsidi kepada rakyat buat masa ini memandangkan ia merupakan sesuatu yang amat diperlukan oleh mereka.

“Dari segi pemberian subsidi dan bantuan kewangan mungkin akan sama tetapi dari segi perubahan struktur pemberian itu akan berubah, kerajaan dijangka akan melakukan penstrukturan semula.

“Ini kerana dari segi pemberian bantuan kerajaan tidak oleh buang atau keluarkan yang sedia ada kerana rakyat memerlukan dan hanya cara pemberian sahaja memerlukan pembaikan.

“Saya positif mungkin dasar lebih konsisten, penstrukturan yang lebih bagus, lebih berdaya tahan lama bukan untuk tempoh jangka masa pendek akan diumumkan dalam Belanjawan 2023,” katanya.

Anwar sebelum ini dalam laporan media memaklumkan Belanjawan 2023 yang akan dibentang beliau selaku Menteri Kewangan Jumaat ini mengandungi banyak berita baik buat rakyat khususnya.

Ketika ditanya mengenai kemungkinan berita gembira untuk rakyat dalam belanjawan berkenaan beliau menjawab ia termasuk kemungkinan memperkenalkan subsidi bersasar.

Sementara itu, Kementerian Kewangan dalam ciapan di laman Twitter miliknya memaklumkan pelbagai inisiatif dan bantuan bakal dilaksanakan kerajaan menerusi pembentangan Belanjawan 2023 termasuk perlindungan kehidupan dan pemulihan mata pencarian yang menjadi antara fokus utama.",2025-08-27
Utusan Malaysia,Badan lelaki hancur dimamah jerung di California - Utusan Malaysia,https://www.utusan.com.my/luar-negara/2021/12/badan-lelaki-hancur-dimamah-jerung-di-california/,2021-12-27,,"CALIFORNIA: Pihak berkuasa California menutup beberapa pantai di daerah San Luis Obispo selepas seorang lelaki berusia 31 tahun maut akibat diserang jerung pada Jumaat lalu.

Insiden itu menjadi kes kematian pertama akibat serangan jerung sejak 18 tahun lalu di kawasan tersebut.

Semalam, pihak berkuasa masih berusaha menghubungi keluarga mangsa sebelum identitinya didedahkan.

Pengarah Kawalan Pelabuhan Morro Bay, Eric Enderby berkata, insiden itu amat dikesali dan ketika kejadian, cuaca buruk serta angin kencang, menyebabkan tidak banyak peluncur berada di pantai.

“Kami tidak dapat bayangkan apa akan berlaku sekiranya ramai peluncur berada dalam air ketika serangan jerung berlaku,” katanya kepada The Guardian .

Enderby juga memaklumkan, beliau tidak pasti sekiranya ada saksi menyaksikan kejadian itu.

Katanya, mangsa disahkan meninggal dunia di lokasi kejadian selepas pasukan paramedik tiba.

Kejadian itu berlaku selepas beberapa siri serangan jerung yang tidak meragut nyawa.

Kes serangan jerung yang meragut nyawa kali terakhir direkodkan pada Ogos 2003, melibatkan seorang wanita berusia 50 tahun.

Sementara itu, Enderby mengingatkan, kehadiran anjing laut di kawasan pantai merupakan petanda ada jerung berhampiran.",2025-08-27
Utusan Malaysia,Aksi Perlawanan Liga Super 2022 - Utusan Malaysia,https://www.utusan.com.my/galeri/2022/08/aksi-perlawanan-liga-super-2022/,2022-08-02,,"ISKANDAR PUTERI 1 Ogos 2022, Penyerang JDT, Fernando Forestieri di jatuhkan oleh pemain pertahanan KL City FC, Giancarlo Gallifuoco dalam kawasan penalti pada perlawanan Liga Super di Stadium Sultan Ibrahim. UTUSAN/RAJA JAAFAR ALI

KUALA LUMPUR 27 Julai 2022, Pemain-pemain Kedah meraikan jaringan pada perlawanan Liga Super antara KL City menentang Kedah, di Stadium Bola Sepak Kuala Lumpur. Gambar: SHIDDIEQIIN ZON

KUALA NERUS 2 Ogos 2022, Pemain Terengganu FC, Tchetche Kipre (kanan) mengawal bola ketika bertemu PJ City FC pada saingan Liga Super di Stadium Sultan Mizan Zainal Abidin. UTUSAN/PUQTRA HAIRRY

MELAKA 26 JULAI 2022, Pemain Penang FC, Rafael Vitor Santos De Freitas (dua dari kanan) menghalang pemain Melaka United FC, Ifedayo Olusegun Patrick Omosuyi (kiri) dalam aksi Liga Super di Stadium Hang Jebat.",2025-08-27
Utusan Malaysia,Arab Saudi beri kelonggaran tidak perlu pakai pelitup muka - Utusan Malaysia,https://www.utusan.com.my/luar-negara/2021/10/arab-saudi-beri-kelonggaran-tidak-perlu-pakai-pelitup-muka/,2021-10-16,,"JEDDAH: Menteri Dalam Negeri Arab Saudi mengumumkan individu yang sudah divaksin sepenuhnya tidak perlu lagi memakai pelitup muka di tempat awam.

Bagaimanapun, arahan itu tidak terpakai di Masjidil Haram di Mekah dan Masjid Nabawi di Madinah kerana semua pengunjung masih wajib memakai pelitup muka, lapor Arab News.

Selain itu, kelonggaran turut diberikan apabila penjarakan fizikal bukan lagi satu kewajipan semasa majlis sosial termasuk semasa berada di dalam pengangkutan awam, restoran dan pawagam.

Dewan perkahwinan turut dibenarkan beroperasi mengikut kapasiti penuh.

Langkah pencegahan masih dikekalkan di beberapa tempat seperti semakan suhu dan status kesihatan menerusi aplikasi Tawakkalna.

Sektor awam dan swasta masih perlu menyediakan pencuci tangan kepada pengunjung.

Penjarakan fizikal dan pemakaian pelitup muka menjadi kewajipan di lokasi yang tidak mempunyai semakan status kesihatan.",2025-08-27
Utusan Malaysia,"Ada susah dan cabaran, tapi perkahwinan itu menyeronokkan - Sharifah Amani - Utusan Malaysia",https://www.utusan.com.my/nasional/2023/11/ada-susah-dan-cabaran-tapi-perkahwinan-itu-menyeronokkan-sharifah-amani/,2023-11-06,,"KUALA LUMPUR : Pelakon, Sharifah Amani, 37, mengakui setahun mendirikan rumah tangga banyak pengalaman yang ditimba selain tidak menolak hakikat sebuah perkahwinan itu ada cabaran tersendiri.

Menurut Amani, jika sewaktu bujang dia hanya banyak mendengar kisah orang mahupun cuma belajar menerusi buku sahaja, namun pengalaman sebenar sebagai seorang wanita yang sudah bersuami adalah berbeza.

“Diam tak diam setahun sudah saya berkahwin. Alhamdulillah seronok. Saya fikir ada banyak yang perlu kami bertolak ansur. Banyak perkara saya belajar, selama ini saya baca daripada buku dan tengok dalam filem sahaja. Sekarang, saya sendiri melaluinya. Sebenarnya, susah juga ya.

“Jadi iya, perkahwinan adalah sesuatu yang mengagumkan. Kita sebagai manusia hendak berurusan antara satu sama lain pun susah, apatah lagi dengan seseorang yang tinggal bersama, insan yang berjanji untuk sehidup semati.

“Tetapi Alhamdullah, saya dikurniakan lelaki terbaik dalam hidup kini. Dia adalah imam, suami dan kawan. Ada susah dan cabarannya, tetapi perkahwinan itu menyeronokkan. Jadi saya bersyukur,” katanya.

Amani berkaya demikian semasa ditemui pada sidang media filem La Luna baru-baru ini.

Selain itu, kata Amani, Ahmed Fariz Amir, 35, baginya merupakan seorang lelaki yang sangat memahami dirinya dari pelbagai aspek.

“Pendek kata, dia memenuhi hati saya, saya sangat bertuah. Dia kelakar, bijak dan dia juga seorang pandai berdebat.

“Dia buat saya tenang dalam kekecohan yang berlaku dalam dunia sekarang. Tentang soal anak pula, macam saya pernah katakan kami serah pada Allah SWT. Lambat atau cepat kita serahkan padaNya,”katanya.

Dalam pada itu, kata Amani lagi, kasih sayang dan kemesraan ibu dan bapanya, Fatimah Abu Bakar dan Syed Zainal Rashid Al-Yahya juga banyak memberi inspirasi kepadanya dan suami sebagai pasangan yang baharu mendirikan rumah tangga.

Katanya, dia sentiasa menjadikan kedua orang tuanya itu sebagai contoh yang baik kerana mereka tidak cuma hadir di sisi masing-masing sebagai suami isteri, tetapi juga sebagai kawan baik.

“Mereka ada kehidupan sendiri, minat, perniagaan masing-masing, tetapi tetap berkawan baik.

“Macam mana pun papa akan cari mama, mama akan cari papa. Semua boleh berlaku tapi mereka akan tetap bersama,” katanya.

Untuk rekod, Amani dan Ahmed Fariz mendirikan rumah tangga pada tanggal 10 September tahun lalu.",2025-08-27
Utusan Malaysia,"Buka kedai runcit, tapi jual arak seludup",https://www.utusan.com.my/nasional/2022/08/buka-kedai-runcit-tapi-jual-arak-seludup/,2022-08-01,,"JOHOR BAHRU: Operasi sebuah kedai runcit secara kecil-kecilan di Taman Daya, di sini dijadikan taktik seorang peniaga warga emas bagi mengaburi mata pihak berkuasa dengan menjual arak tidak bercukai.

Taktik licik lelaki berusia 60 tahun sejak empat bulan lalu itu bagaimanapun terbongkar selepas kedainya diserbu polis pada pukul 12.15 tengah malam tadi.

Ketua Polis Johor, Datuk Kamarul Zaman Mamat berkata, pemeriksaan yang dijalankan menemukan 1,004 botol arak dan 1,274 karton arak pelbagai jenama yang dianggarkan bernilai lebih RM1.1 juta.

“Kedudukan stor tak sampai 100 meter di belakang kedai itu dijadikan tempat simpanan arak seludup yang hanya dijual kepada pelanggan tetap bagi mengelakkan perbuatan terbongkar. Lelaki terbabit mengaut untung dua kali ganda apabila menjual arak seludup pada harga biasa,” katanya dalam sidang akhbar di Markas Pasukan Polis Marin Wilayah Dua, di sini hari ini.

Selain peniaga itu, seorang pembantu kedai warga asing berusia 30 tahun yang menyalahgunakan dokumen perjalanannya turut ditahan  dan kini kedua-duanya direman empat hari bermula hari ini bagi membantu siasatan.

Dalam pada itu, Kamarul Zaman memberitahu, pihaknya turut menumpaskan kegiatan penyelewengan barang kawalan bersubsidi, iaitu minyak diesel dan rokok seludup dalam tiga serbuan  di Kulai, Iskandar Puteri dan Batu Pahat.

Dalam operasi yang dijalankan antara 28 Julai lalu hingga awal pagi tadi, polis menahan 15 individu termasuk seorang wanita yang kesemuanya berusia antara 28 hingga 53 tahun.

“Semakan rekod ke atas kesemua suspek mendapati dua suspek mempunyai rekod lampau jenayah dan dadah,” katanya.

Dalam serbuan itu, polis merampas 117,600 liter minyak diesel bernilai RM191,240, 15 lori, sebuah lori tangki, 18 tangki minyak, enam pam minyak dan hos dengan nilai rampasan keseluruhan lebih RM1.5 juta

Kes disiasat mengikut Seksyen 135(1)(d) dan Seksyen 35(1)(c) Akta Kastam 1967 serta Seksyen 21 Akta Kawalan Bekalan 1961.",2025-08-27
Utusan Malaysia,Tunggakan gaji: Singa Utara II dapat jawapan esok - Utusan Malaysia,https://www.utusan.com.my/nasional/2019/01/tunggakan-gaji-singa-utara-ii-dapat-jawapan-esok/,2019-01-24,,"KANGAR 24 Jan. – Keputusan isu tuntutan tunggakan gaji 18 pemain Singa Utara II dengan Persatuan Bola Sepak Perlis (PFA) akan diketahui esok apabila kedua-dua pihak mengadakan perbincangan bagi menyelesaikannya. Penglibatan Presiden PFA Datuk Ahmad Amizal Shaifit Ahmad Rafie dalam pertemuan itu bertujuan mencari penyelesaian terbaik supaya Perlis dapat memberi tumpuan menghadapi Liga Bola Sepak Malaysia (MFL) selepas itu. Timbalan Presiden PFA Mohd Abdul Karim Khan Mansor Ahmad Khan berkata…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,Chelsea kukuhkan cengkaman pendahulu - Utusan Malaysia,https://www.utusan.com.my/sukan/2021/11/chelsea-kukuhkan-cengkaman-pendahulu-2/,2021-11-20,,"LONDON: Chelsea mengukuhkan kedudukan pendahulu Liga Perdana Inggeris selepas membenam Leicester City 3-0 di Stadium King Power, sebentar tadi.

Skuad bimbingan Thomas Tuchel mendahului pada minit ke-14 menerusi Antonio Rudiger sebelum N’Golo Kante meledak gol kedua di minit ke-28.

Pemain tengah, Christian Pulisic melengkapkan gol ketiga Blues pada minit ke-71.

Kemenangan itu menyaksikan Chelsea unggul di persada liga dengan 29 mata, enam mata di depan pencabar terdekat, Manchester City yang akan berdepan Everton esok.

Sementara itu, prestasi tidak menentu anak buah Brendan Rodgers meletakkan mereka di kedudukan ke-12 dengan 15 mata hasil empat kemenangan, tiga seri dan lima kekalahan.",2025-08-27
Utusan Malaysia,Piala FA kembali warnai Liga M - Utusan Malaysia,https://www.utusan.com.my/sukan/2022/01/piala-fa-kembali-warnai-liga-m/,2022-01-12,,"PETALING JAYA: Selepas dua musim disimpan rapi, trofi Piala FA akan kembali mewarnai saingan Liga Malaysia (Liga M) musim ini apabila pertandingan kalah mati itu akan diadakan bermula Mac ini.

Ketua Pegawai Eksekutif Liga Bolasepak Malaysia (MFL), Stuart Ramalingam berkata, saingan Piala FA bakal menemui penyokong bola sepak negara selepas tidak dilangsungkan selama dua tahun ekoran pandemik Covid-19 yang melanda negara.

Jelasnya, bagi memastikan kelancaran pertandingan kedua tertinggi dalam Liga M itu berjalan lancar, pihaknya terpaksa merombak format kejohanan dengan tiada lagi aksi timbal balik di pusingan suku akhir dan separuh akhir.

“Bagi memastikan agenda nasional dengan keutamaan diberikan kepada skuad kebangsaan, MFL terpaksa mengorbankan beberapa perkara termasuk merombak format Piala FA untuk musim 2022 ini.

“Saya dengan gembiranya ingin mengumumkan selepas dua tahun, akhirnya Piala FA akan kembali. Tetapi untuk aksi peringkat suku dan separuh akhir yang ada dua aksi timbal balik, kami terpaksa kurangkan kepada satu saja aksi.

“Ini bermakna, aksi suku dan separuh akhir hanya akan ada satu perlawanan berbanding dimainkan dua kali pada Piala FA musim sebelum ini,” katanya pada taklimat kalender Liga Malaysia 2022 bersama pengamal media secara atas talian hari ini.

Selain itu, beliau turut mengesahkan juara Piala FA musim ini akan kembali mewakili negara di pentas Piala AFC musim depan selepas musim lalu slot berkenaan diberikan kepada juara Piala Malaysia.

Dalam perkembangan sama, Stuart juga mengumumkan perubahan aksi pembuka tirai Liga M iaitu perlawanan merebut Piala Sumbangsih dijalankan secara berasingan dan tidak menyumbang mata dalam liga.

“Pada 26 Februari ini, perlawanan merebut Piala Sumbangsih sekarang bukan lagi sebahagian daripada liga, di mana ia perlawanan yang berasingan.

“Ini adalah perubahan yang dibuat, di mana Piala Sumbangsih adalah untuk merebut trofi sumbangsih sahaja,” katanya yang mengesahkan juara Liga Super, Johor Darul Ta’zim (JDT) akan bertemu juara Piala Malaysia, Kuala Lumpur City FC di Stadium Sultan Ibrahim untuk merebut Piala Sumbangsih itu.",2025-08-27
Utusan Malaysia,Bekas CEO Melaka Halal Hub didakwa salah guna kuasa,https://www.utusan.com.my/nasional/mahkamah/2023/09/bekas-ceo-melaka-halal-hub-didakwa-salah-guna-kuasa/,2023-09-27,,"MELAKA: Bekas ketua pegawai eksekutif sebuah anak syarikat Kerajaan Negeri Melaka mengaku tidak bersalah di Mahkamah Sesyen di sini, hari ini atas pertuduhan salah guna kuasa dengan melantik anak perempuannya bekerja di agensi berkenaan, dua tahun lalu.

Tertuduh, Amir Ali, 57, membuat pengakuan itu selepas pertuduhan dibacakan jurubahasa mahkamah di hadapan Hakim Elesabet Paya Wan.

Berdasarkan kertas pertuduhan, tertuduh sebagai pegawai badan awam iaitu Ketua Pegawai Eksekutif Melaka Halal Hub telah menggunakan jawatan melantik anak perempuannya sebagai pegawai kewangan W41 di syarikat berkenaan.

Kesalahan itu dilakukan di Syarikat Melaka Halal Hub Sdn. Bhd. di Bangunan Anchor Kawasan Perindustrian Melaka Halal Hub Serkam dalam daerah Jasin pada 1 April 2021.

Sabit kesalahan, tertuduh boleh dihukum penjara maksimum 20 tahun dan denda minimum lima kali ganda nilai suapan atau RM10,000 mengikut mana yang lebih tinggi, berdasarkan Seksyen 23 (1) Akta Suruhanjaya Pencegahan Rasuah Malaysia (SPRM) 2009 dan boleh dihukum mengikut Seksyen 24 akta sama.

Pendakwaan dikendalikan Timbalan Pendakwa Raya SPRM, Mohamad Azriff Firdaus Mohamad Ali mencadangkan jaminan antara RM7,000 hingga RM15,000 beserta syarat tambahan tertuduh perlu melapor diri di pejabat SPRM setiap bulan dan pasport diserahkan kepada mahkamah.

Peguam Azrul Zulkifli Stork merayu jaminan dikurangkan kepada RM3,000 dengan alasan anak guamnya menanggung sembilan anak dan seorang isteri yang menghidap penyakit kencing manis.

Mahkamah membenarkan ikat jamin RM7,000 dan bersetuju dengan syarat tambahan dipohon pendakwaan.",2025-08-27
Utusan Malaysia,Gencatan senjata di Gaza mungkin dilaksanakan Isnin depan,https://www.utusan.com.my/luar-negara/2024/02/gencatan-senjata-di-gaza-mungkin-dilaksanakan-isnin-depan-biden/,2024-02-27,,"NEW YORK: Presiden Amerika Syarikat (AS), Joe Biden berkata, beliau berharap gencatan senjata di Gaza dapat dilaksanakan selewat-lewatnya pada awal minggu depan. Emir Qatar, Sheikh Tamim Hamad al-Thani dalam perjalanan ke Paris untuk membincangkan perjanjian Gaza ketika Biden menaruh harapan tinggi kesepakatan itu akan dicapai pada hari Isnin. Kenyataan dikeluarkan Pejabat Presiden Perancis memaklumkan Emmanuel Macron akan mengadakan pertemuan dengan Sheikh Tamim bagi membincangkan mengenai krisis yang berlaku di Gaza.…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,Mengharap sinar menelan kabus - Utusan Malaysia,https://www.utusan.com.my/rencana/2021/12/mengharap-sinar-menelan-kabus/,2021-12-29,,"SENGAJA meminjam tajuk lagu Allahyarham Datuk Ahmad Jais (tajuk artikel ini) kerana dianggap amat sesuai untuk menghuraikan kabus resah dan sarat cabaran sepanjang 2021, sementara kehadiran 2022 diharap dapat mengembalikan sinar sejahtera melegakan semua. Semoga akan menjelma segala bentuk penyelesaian yang boleh mengubat jiwa dan menjadi penawar luka sebagaimana telah dialami bersama. Bukan sedikit jika mahu dicatatkan kesemuanya. Namun, memadai untuk dipetik beberapa sudut tertentu termasuk politik, sosial dan ekonomi.…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,"19,000 pelancong asing masuk Bali setiap hari",https://www.utusan.com.my/luar-negara/2023/07/19000-pelancong-asing-masuk-bali-setiap-hari/,2023-07-19,,"BALI: Jabatan Imigresen mendedahkan jumlah pelancong asing yang memasuki Indonesia menerusi Lapangan Terbang Gusti Ngurah Rai, Bali mencecah 19,000 orang sehari.

Ketua Pengarahnya, Silmy Karim berkata, angka itu melebihi jumlah kemasukan pelancong ke negara ini, terutamanya ke Bali ketika pandemik Covid-19 masih berlangsung.

“Berdasarkan jumlah kemasukan warga asing ke Indonesia menerusi Bali, boleh kita katakan negara kita semakin pulih, bukan sahaja daripada pandemik Covid-19, malah merangkumi pelbagai sektor lain.

“Ketika pandemik, hanya 17,000 pelancong masuk ke Bali dan jumlah yang direkodkan ketika ini sudah cukup baik,” katanya.

Selain itu, Silmy juga menjadikan jumlah tersebut sebagai kayu pengukur bahawa pulau peranginan Bali sudah hampir ‘pulih sepenuhnya’ selepas terjejas teruk akibat pandemik Covid-19.

Namun, beliau juga berharap peningkatan kemasukan pelancong ke Bali tidak akan mencemarkan budaya dan tapak suci di pulau peranginan itu.

“Sejak beberapa bulan lalu, kita dikejutkan dengan sejumlah insiden yang menyaksikan ramai pelancong asing mencemarkan budaya Bali.

“Kita tidak mahu makin ramai pelancong masuk Bali, makin ramai yang ‘buat hal’.

“Kita mahu pelancong yang masuk ke Bali atau di mana-mana destinasi lain di seluruh Indonesia supaya sentiasa menghormati budaya dan agama kami,” ujarnya.",2025-08-27
Utusan Malaysia,"Koperal, lans koperal direman terima suapan kes dadah",https://www.utusan.com.my/nasional/mahkamah/2023/09/koperal-lans-koperal-direman-terima-suapan-kes-dadah/,2023-09-05,,"MELAKA: Tiga anggota polis berpangkat koperal dan lans koperal direman tujuh hari bermula hari ini selepas dipercayai terlibat suapan berjumlah RM800 membabitkan kes dadah.

Perintah reman sehingga 11 September ini dikeluarkan Majistret Mahkamah Ayer Keroh, Khairunnisak Hasni terhadap suspek berusia antara 27 hingga 34 tahun itu.

Ini bagi membolehkan siasatan dilakukan pihak berkuasa mengikut Seksyen 17 (a) Akta Suruhanjaya Pencegahan Rasuah Malaysia (SPRM) 2009.

Kesemua suspek ditahan pukul 7 petang selepas memberi keterangan di Pejabat SPRM Melaka di sini, semalam.

Siasatan awal mendapati, suspek disyaki telah meminta dan menerima rasuah daripada orang awam secara tunai sebagai dorongan tidak mengambil tindakan ke atas beberapa individu yang dikatakan memiliki dadah jenis Syabu.

Wang tersebut dipercayai diterima di balai polis tempat suspek bertugas serta di sekitar Gemencheh, Negeri Sembilan.",2025-08-27
Utusan Malaysia,"JPKM bantu 25,000 pelajar masuk IPT - Utusan Malaysia",https://www.utusan.com.my/berita/2022/08/jpkm-bantu-25000-pelajar-masuk-ipt/,2022-08-14,,"JELEBU: Kira-kira 25,000 pelajar telah dibantu untuk memasuki memasuki institut pengajian tinggi (IPT) setakat ini menerusi penganjuran Jelajah Pendidikan Keluarga Malaysia (JPKM) 2022.

Menteri Pembangunan Luar Bandar, Datuk Seri Mahdzir Khalid berkata, jumlah tersebut adalah 50 peratus daripada keseluruhan 50,000 pelajar yang disasarkan untuk dibantu pada tahun ini.

“Tahun ini Yayasan Prihatin Nasional (Prihatin) yang menganjurkan JPKM akan menyelesaikan siri jelajah ke 50 parlimen di seluruh negara.

“Perdana Menteri, Datuk Seri Ismail Sabri Yaakob minta seramai 50,000 pelajar dibantu tahun ini sama ada untuk mereka buat sijil, diploma ataupun ijazah sarjana muda. Setakat ini Prihatin telah mencapai sehingga 50 peratus,” katanya.

Beliau yang juga menteri mentor bagi program JPKM berkata demikian selepas merasmikan JPKM Parlimen Jelebu di Kompleks UMNO Bahagian Jelebu di Simpang Pertang di sini hari ini.

Turut hadir, Ahli Parlimen Jelebu, Datuk Seri Jalaluddin Alias dan Ketua Pegawai Eksekutif Prihatin, Datuk Mohd. Aizuddin Ghazali.

Mahdzir berkata, sememangnya tumpuan program berkenaan adalah untuk mencari pelajar-pelajar di luar bandar yang mungkin terlepas untuk memasuki mana-mana IPT ekoran beberapa faktor termasuk kurang berkemampuan dari segi kewangan keluarga.

“Sebelum ini pelajar-pelajar kita memasuki ke universiti dan IPT selepas ditawarkan berdasarkan keputusan peperiksaan mereka, ada juga yang masuk selepas mereka melalui sistem Pendidikan Teknikal dan Latihan Vokasional (TVET).

“Tetapi masih ada yang terlepas pandang, oleh itu saya berharap apabila JPKM dianjurkan di kawasan-kawasan parlimen, sekiranya ada pelajar-pelajar yang layak dan ada kesesuaian ambillah pelajar-pelajar ini,” katanya.

JPKM adalah inisiatif dan projek khas Perdana Menteri dalam membuka peluang kepada akses pendidikan tinggi negara kepada seluruh masyarakat terutama penduduk kawasan pedalaman.

Ia melibatkan penyertaan kira-kira 38 buah IPT awam dan swasta serta institut kemahiran bagi menyediakan peluang kedua bagi pelajar untuk mendapatkan tempat ke menara gading supaya mereka dapat membina masa depan yang cemerlang.",2025-08-27
Utusan Malaysia,Agamawan boleh bantu lonjak PICKids - Utusan Malaysia,https://www.utusan.com.my/nasional/komuniti/2022/03/agamawan-boleh-bantu-lonjak-pickids/,2022-03-12,,"PETALING JAYA: Kerajaan disaran bekerjasama dengan golongan agamawan yang disifatkan mampu membantu meyakinkan ibu bapa untuk membawa anak-anak mereka menyertai Program Imunisasi Covid-19 Kebangsaan Kanak-kanak (PICKids). Bercakap kepada Utusan Malaysia, pakar epidemiologi Universiti Putra Malaysia (UPM), Prof. Madya Dr. Malina Osman berkata, sokongan golongan agamawan terhadap program vaksinasi penting kerana pandangan mereka sering dihormati dan diterima oleh masyarakat. Namun, menurut beliau, jika ada pihak tertentu yang menyebarkan sentimen negatif, ia…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,Masjidil Haram lancar gelang tangan pintar bantu cari anak hilang,https://www.utusan.com.my/luar-negara/2022/04/masjidil-haram-lancar-gelang-tangan-pintar-bantu-cari-anak-hilang/,2022-04-25,,"MEKAH: Presiden Hal Ehwal Dua Masjid Suci, Dr. Abdulrahman Al-Sudais melancarkan inisiatif gelang tangan pintar untuk jemaah kanak-kanak di Masjidil Haram.

Gelang tangan tersebut dilengkapi data komunikasi ahli keluarga bagi membolehkan pihak berkuasa berhubung dengan ibu bapa bagi kanak-kanak yang hilang dengan lebih pantas, lapor Arab News.

Alat itu akan diagihkan kepada kanak-kanak yang menunaikan ibadah umrah bersama ibu bapa dan boleh digunakan sekiranya mereka tersesat di Masjidil Haram.

Setiausaha Agung Khidmat Sosial dan Sukarela, Amjad Ayed Al-Hazmi berkata, Pejabat Hal Ehwal Dua Masjid Suci bertekad menyediakan perkhidmatan terbaik kepada pengunjung Masjidil Haram.

Sementara itu, Pejabat Penjaga Dua Masjid Suci sudah mengagihkan hampir 7,000 payung kepada jemaah umrah dan pengunjung Masjidil Haram.

Inisiatif ‘Payung Anda di Tangan Anda’ bertujuan melindungi jemaah umrah daripada panas terik semasa melakukan tawaf serta bagi kakitangan yang membantu jemaah di masjid tersebut.",2025-08-27
Utusan Malaysia,Kadar RMT: Terserah kepada Kementerian Kewangan,https://www.utusan.com.my/nasional/2022/07/kadar-rmt-terserah-kepada-kementerian-kewangan/,2022-07-25,,"KUALA LUMPUR: Cadangan kenaikan kadar Rancangan Makanan Tambahan (RMT) akan diserahkan kepada Kementerian Kewangan untuk dimasukkan dalam Belanjawan 2023.

Menteri Kanan Pendidikan, Datuk Dr. Mohd Radzi Jidin berkata, dalam cadangan tersebut, beberapa penambahbaikan dengan mengambil kira kenaikan kos akan dibuat supaya satu ketetapan dapat dibuat.

“Kita perlu ingat bila bercakap tentang kewangan atau peruntukan…kita berbincang dan cadangkan kepada Kementerian Kewangan. Tetapi yang paling penting setelah dianalisis, semua aspek perkara berkaitan, kita amat melihat perkara ini perlu diberi keutamaan,” katanya pada sidang media selepas Program Eksplorasi Alam Sekitar di Zoo Negara, hari ini.

Dalam pada itu, Radzi turut menjelaskan, penelitian secara mendalam perlu dibuat supaya sama ada kenaikan kos untuk RMT boleh dilaksanakan atau sebaliknya.

“Sekarang, kita sedang sediakan kertas untuk tujuan ini (kenaikan kos RMT) ini di peringkat akhir. Apa paling penting kita semua kena sedar yang kita memang beri perhatian tentang perkara ini.

“Perkara ini kita sedang pertimbangkan dengan Kementerian Kewangan untuk dalam konteks Belanjawan 2023 dan kita sedang bincang untuk siapkan kertas dan dibawa ke Kabinet.

“Banyak sebenarnya penambahbaikan, namun kita sedar cabaran di luar tentang kenaikan kos dan perkara ini kita ambil dalam pertimbangan, jelasnya.

Memberi contoh peruntukan susu dalam program RMT, Radzi berkata, kos untuk perkara itu meningkat setiap tahun mengambil kira kekerapan pelaksanaannya.

“Berkaitan dengan perkara ini kena lihat konteks lebih besar. Bercakap mengenai makanan bukan hanya RMT. Justeru, apa pendekatan yang perlu diambil.

“Kita kena teliti dengan terperinci. Penelitian mendalam memang kena ada supaya boleh dilaksanakan. Ramai kata kita tak ambil tahu. Bukan kita tak ambil tahu mengenai RMT tetapi sebenarnya telah, sedang dan akan kita laksanakan.

“Berkaitan kos RMT yang terlalu rendah, ini pun kita telah, sedang dan akan terus bincang dengan Kementerian Kewangan bagi memastikan kita ambil kira semua aspek sebelum sebarang pertimbangan dibuat oleh Kementerian Kewangan,” jelasnya.

Berhubung pengusaha kantin yang enggan menyediakan menu RMT susulan terpaksa menanggung kenaikan kos barangan, Radzi berkata, pihaknya belum menerima sebarang laporan berhubung mengenai ketidakpuasan hati.

Namun, beliau menyarankan pihak berkenaan supaya membuat aduan kepada kementeriannya.

“Yang ini kita setakat ini tak dapat sebarang laporan (enggan menyertai program RMT). Kita akan tengok dulu berapa ramai tak boleh buat.

“Saya tak nak begitu begini. Apa pun boleh maklum kepada kementerian untuk kita lihat apakah pendekatan yang sesuai,” katanya.",2025-08-27
Utusan Malaysia,Kematian Tangmo satu kemalangan - Ketua Polis,https://www.utusan.com.my/terkini/2022/03/kematian-tangmo-satu-kemalangan-ketua-polis/,2022-03-07,,"BANGKOK: Kematian pelakon popular Thailand Nida Tangmo Patcharaveerapong yang mayatnya ditemukan terapung dalam Sungai Chao Phraya adalah satu kemalangan kata Ketua Polis Thailand, Suwat Jangyodsuk.

Memetik Bangkok Post , Suwat berkata, polis menjangkakan untuk mengetahui lebih lanjut tentang kes itu dalam beberapa hari lagi apabila keputusan pemeriksaan forensik keluar.

Beliau juga telah mengarahkan penyiasat untuk meneliti kenyataan saksi dan bukti berkaitan seperti rekod telefon dan kelajuan pemanduan serta data GPS bot laju itu.

Mayat aktres berusia 37 tahun itu ditemui pada 26 Februari lalu hampir dua hari selepas mangsa didakwa terjatuh ke dalam Sungai Chao Phraya ketika menaiki bot laju bersama lima yang lain.

Dua lelaki Tanupat Por Lerttaweewit dan Phaiboon Robert Trikanjananun, didakwa mengendalikan bot tidak berlesen secara cuai hingga menyebabkan kematian mangsa.

Ketika kejadian terdapat tiga lagi penumpang dalam bot itu, iaitu Idsarin Gatick Juthasuksawat iaitu pengurus Tangmo; Wisapat Pasir Manomairat dan Nitas Job Kiratisoothisathorn.

Dilaporkan bahawa kelima-lima mereka telah dipanggil untuk disoal siasat pada Ahad.

Mereka telah dikecam hebat oleh netizen berhubung insiden dengan ibu Tangmo turut terlibat dalam perdebatan mengenai pampasan yang diterima ekoran kematian anak perempuannya itu.

Sekurang-kurangnya 29 saksi kini telah disoal siasat dalam siasatan kematian aktres itu.

Pesuruhjaya Polis Wilayah 1 Bangkok,  Jirapat Phumijit, berkata pada hari Ahad polis masih mengumpul bukti dan siasatan akan mengambil sedikit masa.",2025-08-27
Utusan Malaysia,"Terima gambar lucah, Ieda Moin buat laporan polis - Utusan Malaysia",https://www.utusan.com.my/terkini/2021/10/terima-gambar-lucah-ieda-moin-buat-laporan-polis/,2021-10-18,,"KUALA LUMPUR: Pelakon, Ieda Moin mendedahkan dia sudah membuat laporan polis di Balai Polis Pudu Daerah Wangsa Maju selepas menerima kiriman gambar lucah daripada seorang pengguna media sosial, petang semalam.

Menerusi perkongsian laporan polis yang dimuat naik oleh pelakon itu, individu berkenaan turut menangkap layar gambar diri dan anak-anaknya.

“Ini bukan kali pertama individu tidak dikenali tersebut telah menghantar gambar serta video tidak senonoh.

“Sebelum ini saya telah menyekat lebih kurang lima akaun yang digunakan oleh individu tersebut.

“Namun individu sama akan membuat akaun baharu untuk mengganggu saya dengan menghantar video dan gambar-gambar lucah,” ujar Ieda di Instagram miliknya.

Menjengah ruangan perkongsian hantaran, seorang pengguna melayangkan pesanan agar Ieda terus berhati-hati.

“Ya Allah apa hal orang ini, gila. Adik jaga diri ya,” komen salah seorang pengguna di IG.",2025-08-27
Utusan Malaysia,"Kalau tak percaya, boleh panggil petugas yang suntik anak Khairy",https://www.utusan.com.my/nasional/2022/02/kalau-tak-percaya-boleh-panggil-petugas-yang-suntik-anak-khairy/,2022-02-16,,"KOTA BHARU: Anak kepada Menteri Kesihatan, Khairy Jamaluddin sudah menerima suntikan vaksin menerusi Program Imunisasi Covid-19 Kebangsaan Kanak-Kanak (PICKids) di Pusat Dagangan Dunia Kuala Lumpur (WTCKL) kelmarin.

Timbalan Menteri Kesihatan I, Datuk Dr. Noor Azmi Ghazali berkata, perkara itu disahkan pihak Kementerian Kesihatan, selain turut menafikan dakwaan kononnya cecair vaksin dibuang terlebih dahulu sebelum menyuntik anak Khairy.

“Sekiranya benar anak beliau (Khairy Jamaluddin) tidak disuntik, kita akan siasat dan lihat video yang ditular itu.

“Jika semua tidak percaya, kita boleh memanggil individu yang menyuntik anak beliau. Semua orang sudah lihat, anak Menteri Kesihatan disuntik vaksin,” katanya dalam sidang akhbar selepas melawat PICKids di Hospital Raja Perempuan Zainab II (HRPZ II), di sini hari ini.

Noor Azmi berkata, adalah mustahil untuk Kementerian Kesihatan menipu soal suntikan vaksin kepada kanak-kanak itu.

Sebelum ini, tular di media sosial video berdurasi 17 saat memaparkan seorang petugas kesihatan didakwa membuang cecair vaksin Covid-19 sebelum menyuntik Raif Averroes Jamaluddin yang merupakan anak bongsu Khairy Jamaluddin.

Ekoran itu, Khairymengesahkan anak bongsunya, Raif menerima suntikan vaksin menerusi Program Imunisasi Covid-19 untuk Kanak-Kanak (PICKids) hari ini.

Menerusi ciapan di Twitter, Khairy memaklumkan, anaknya itu selesai menerima suntikan dos pertama di Pusat Dagangan Dunia Kuala Lumpur (WTCKL).

“Alhamdulillah selesai vaksinasi dos pertama untuk anak bongsu saya Raif di WTCKL.

Ciapan Khairy itu turut mendapat reaksi dari Ketua Pengarah Kesihatan, Tan Sri Dr. Noor Hisham Abdullah.

“Alhamdulillah,” itu reaksi Noor Hisham ringkas.",2025-08-27
Utusan Malaysia,Rangka NHRB bagi depani cabaran IR 4.0 - Utusan Malaysia,https://www.utusan.com.my/nasional/2019/09/rangka-nhrb-bagi-depani-cabaran-ir-4-0/,2019-09-10,,"CYBERJAYA 10 Sept. – Kerajaan sedang merangka Pelan Tindakan Sumber Manusia Kebangsaan (NHRB) sebagai persiapan mendepani cabaran Revolusi Industri 4.0 (IR 4.0) serta isu berkaitan pasaran buruh negara. Menteri Sumber Manusia, M. Kulasegaran. berkata, pelan tersebut akan menganalisis perubahan dan peluang yang dihasilkan dalam pekerjaan, kemahiran dan pembangunan sumber manusia untuk meningkatkan pertumbuhan ekonomi Malaysia. Katanya, NHRB akan merangkumi tiga kerangka utama iaitu tenaga kerja, tempat kerja dan pekerjaan. “Kajian…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,Perlis punyai 25 dialek berbeza - Utusan Malaysia,https://www.utusan.com.my/terkini/2022/01/perlis-punyai-25-dialek-berbeza/,2022-01-20,,"KANGAR: Meskipun Perlis negeri paling kecil dengan penduduk sekitar 200,000 orang namun siapa sangka negeri ini sebenarnya mempunyai lebih 25 dialek berbeza.

Difahamkan perbezaan dialek yang dipertuturkan penduduk itu adalah mengikut mukim atau kawasan-kawasan tertentu selain terdapat sedikit pengaruh Thailand dan Kedah. Sebagai rekod, terdapat antara 2,500 sehingga 2,600 perkataan dialek Perlis termasuk perkataan umum negeri-negeri utara.

Perlis yang berkeluasan 819 kilometer persegi iaitu lebih kecil dari daerah Padang Terap, Kedah mempunyai 22 mukim dan setiap mukim tersebut dikatakan mempunyai dialek yang cukup unik khususnya membabitkan percakapan penduduk di Abi, Panggas, Titi Tinggi, Kuala Perlis, Beseri dan Padang Besar.

Sebagai contoh, sebutan perkataan air di sebelah kawasan Padang Malau, Beseri disebut aya’k’ manakala penduduk di Padang Pauh menyebut ‘ayiak’. Jarak antara kedua kawasan itu tidak sampai 10 kilometer.

Bercakap kepada Utusan Malaysia , penyusun kamus dialek Perlis, Wan Nan Wan Mahmud berkata, jumlah dan perbezaan dialek atau loghat Perlis itu direkodkan berdasarkan kajian beberapa tokoh dan peminat bahasa.

Katanya, faktor geografi negeri ini yang bersempadan dengan Thailand di sebelah utara dan Kedah di selatan juga menjadi antara faktor dialek yang dituturkan oleh penduduk.

“Sudah tentulah ada tempias daripada pengaruh bahasa yang dipertuturkan oleh penduduk di kawasan terbabit. Sebagai contoh, penduduk kawasan Titi Tinggi dan Padang Besar bercakap dengan dialek Thailand (Siam) manakala penduduk sekitar Kodiang dan Sanglang pertuturannya berbaur loghat Kedah.

“Sering juga menjadi persoalan kepada pengkaji bahasa bagaimana lahirnya pelbagai dialek itu dan hakikatnya jika mengikut sejarah kewujudannya ia sukar diselidiki dan belum ada pengkaji khusus yang boleh menjelaskan dengan tepat perkara ini,” katanya.

Tambah Wan Nan, kewujudan puluhan dialek ini bermula daripada pertuturan nenek moyang yang datang membuka tanah dan meneroka sesuatu daerah itu seterusnya diwarisi keturunan dan generasi ke generasi.

Katanya, berdasarkan pengalaman dan pengetahuannya, setiap mukim di negeri ini mempunyai perbezaan bunyi atau kelajuan serta rima percakapan tersendiri.

Malah ujarnya, kadangkala, sesuatu perkataan itu hanya digunakan di kawasan tersebut dan tidak digunakan di kampung bersebelahan.

“Contohnya, sebutan perkataan air di sebelah kawasan Padang Malau, Beseri disebut ‘aya’k’ manakala penduduk di kawasan Padang Pauh ada yang menyebut ‘ayiak’. Lebih menarik di antara Kampung Padang Malau dan kawasan Padang Pauh itu terletak kawasan Paya dan penduduk di kawasan berkenaan menggunakan perkataan ‘behempidiak’ atau ‘behempiliak’ bermaksud comot, kotor atau tidak kemas.

“Perkataan tersebut biasanya hanya digunakan di kawasan berkenaan sahaja dan tidak digunakan dua kawasan bersebelahannya, jika ada pun, ia dibawa oleh penduduk Paya yang berhijrah ke kawasan lain,” katanya.

Menurut Wan Nan lagi, terdapat sedikit kelainan pertuturan penduduk di kawasan Kuala Perlis berbanding kawasan-kawasan lain di negeri ini.

Katanya, gaya dan dialek penduduk Kuala Perlis terkenal dengan pertuturan yang berirama (berlagu) manakala huruf ‘s’ di akhir perkataan diganti ‘th’ atau sebutan huruf jawi tha.

“Contohnya perkataan laksa disebut ‘laktha’ satu disebut ‘thatu’, sekolah disebut ‘thekolah’. Selain itu, sebutan perkataan nama hari turut mempunyai pelbagai gaya dan dialek mengikut sesuatu kawasan atau mukim. Contohnya hari Isnin disebut ‘Senayan’, ‘Henayan’ atau ‘Senen’,” ujarnya.

Sementara itu, seorang penduduk di Abi, Dimat Kamis, 73, berkata, loghat kawasan berkenaan lebih dalam dan meleret dari segi sebutan dan kadangkala ada yang tidak faham apa yang dituturkan mereka khususnya golongan muda di kawasan bandar seperti Arau dan Kangar.

“Sebagai contoh perkataan seperti ‘kapa’ (mereka), ‘gedung’ (hospital), ‘mentenaik’, ‘menyatuh’ (matahari naik, matahari terbenam), ‘mergheli’ (menjadi kebiasaan), ghembang (tengah hari) dan banyak lagi,” kata pesawah itu.

Seorang penduduk dari Arau, Azizi Bakar, 40, pula berkata, cara percakapan di kawasan seperti Arau atau Kangar dilihat lebih standard ke arah baku namun masih ‘berbunyi’ Perlis.

“Kalau kita lihat percakapan di kawasan seperti Abi Padang Melangit, Panggas, Beseri dan beberapa lagi mukim sangat unik dan sedap didengar. Kadang-kala ada perkataan yang kita sendiri tidak pernah dengar,” katanya.

Risau masa depan dialek Perlis?

KANGAR: Dialek atau loghat Perlis yang cukup unik tidak mustahil kian dilupakan atau pupus ditelan zaman ekoran perubahan gaya hidup masyarakat.

Bercakap kepada Utusan Malaysia , aktivis budaya, Rosli Osman, 70, berkata, dialek dan loghat adalah salah satu cabang bahasa dan bahasa itu sendiri bersifat dinamik iaitu berubah mengikut perubahan gaya hidup masyarakat.

Katanya, perubahan dialek atau loghat sesuatu bahasa tersebut juga boleh disebabkan mutasi budaya masyarakat yang kadang-kala terikut-ikut budaya setempat.

“Sebagai contoh, jika seseorang dari Perlis berhijrah ke negeri lain, kemungkinan berlaku asimilasi bahasa itu tinggi. Mungkin individu tersebut akan terikut-ikut atau meniru bahasa kelompok masyarakat lain, maka akan timbul dialek yang baharu.

“Perkara sama juga mungkin berlaku di Perlis, sebagai contoh, apabila penduduk di kawasan Padang Besar berkahwin dan berhijrah ke Kuala Perlis dan cuba meniru percakapan masyarakat setempat, anak-anak mereka yang mendengar dialek berlainan mungkin akan menggunakan kombinasi kedua-dua loghat tersebut,” katanya.

Tambah Rosli, bahasa Melayu baku yang digunakan kini juga berbeza dari segi sebutan serta tulisan berbanding yang dituturkan masyarakat sekitar tahun 1960-an.

Katanya, situasi sama juga membabitkan loghat Perlis apabila gaya hidup masyarakat sudah semakin berubah termasuk sistem pendidikan, pekerjaan dan sebagainya.

“Jika dilihat kepada kepada pertuturan hari ini, kemungkinan ramai anak muda kurang faham percakapan orang terdahulu. Malah faktor perkahwinan campur, komunikasi seperti di tempat kerja dengan bahasa baku dan tidak lagi menggunakan dialek setempat sekali gus bakal menyebabkan dialek tersebut kian pupus,” katanya.

Sementara itu, penyusun kamus dialek Perlis, Wan Nan Wan Mahmud berkata, dialek setempat mampu bertahan selagi mana masih ada golongan yang tinggal di kampung-kampung mengamalkan penggunaan loghat itu.

“Sebagai contoh, sekiranya penduduk suatu kampung itu masih mengusahakan sawah, kelompok itu akan terus bertutur dengan menggunakan dialek tempatan kerana ia akan memudahkan pemahaman mereka dan secara tidak langsung ia akan kekal digunakan dalam kumpulan tersebut,” katanya.

Golongan muda hidupkan loghat Perlis

Nama Mohd. Hafiz Md. Yatim atau lebih dikenali sebagai Aizat Hafiz, 31, cukup popular dalam kalangan pengikut di platform media sosial yang cukup tertarik dengan telatahnya menggunakan dialek Perlis dalam setiap kandungan di laman sosial Tik Tok atau saluran YouTube miliknya.

Ketika ini, dia mempunyai hampir 200,000 pengikut di laman sosial TikTok yang keba­nyakannya menyokong usaha­nya mempromosikan identiti dan dialek negeri ini. Aizat Hafiz berkata, penggunaan dialek tempatan itu sebagai salah satu usaha mengekalkan dialek Perlis agar tidak dilupakan generasi baharu.

Katanya, dia mula menggunakan aplikasi TikTok sejak tahun 2018 namun hanya aktif pada Februari 2021 selepas menghabiskan masa di rumah berikutan Perintah Kawalan Pergerakan (PKP) susulan pandemik Covid-19.

Menurutnya, dia membesar di Mata Ayer dan sudah terbiasa dengan masyarakat sekeliling menuturkan loghat di kawasan berkenaan.

“Saya bertutur menggunakan loghat kawasan Mata Ayer, ia tidak begitu pekat se­perti loghat di kawasan Abi dan Kuala Perlis selain lebih mudah difahami kerana ia hampir kepada bahasa Perlis standard yang sering digunakan keba­nyakan penduduk negeri ini.

Sementara itu, Mohamad Fawzy Salleh, 30, yang aktif menyiarkan sketsa pendek sebagai kandungan Youtube dan Facebook MF Studio memberi­tahu, usaha tersebut sebagai salah satu cara menghidupkan kembali dialek Perlis terutamanya dari kawasan Abi.

Katanya, dialek kawasan Abi sendiri mempunyai perbezaan daripada segi percakapan, nada serta rima mengikut kampung di mukim itu.",2025-08-27
Utusan Malaysia,"Tiada pertembungan BN, PH di Sungai Besar",https://www.utusan.com.my/berita/2023/04/tiada-pertembungan-bn-ph-di-sungai-besar/,2023-04-11,,"SABAK BERNAM: Tiada pertembungan calon antara Barisan Nasional (BN) dan Pakatan Harapan (PH) bagi Pilihan Raya Negeri (PRN) dua kerusi Dewan Undangan Negeri (DUN) dalam Parlimen Sungai Besar, iaitu Sungai Panjang dan Sekinchan. Ketua UMNO Bahagian Su­ngai Besar, Datuk Seri Jamal Md. Yunos berkata, kerusi DUN Su­ngai Panjang masih di bawah BN menerusi Datuk Mohd. Imran Tamrin manakala Ng Suee Lim di Sekinchan. “Tiada pertembungan antara dua gabungan itu kali…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
Utusan Malaysia,"Telemovie Bas Terakhir Malam Raya bocor, produksi rugi RM2.6 juta",https://www.utusan.com.my/nasional/2023/05/telemovie-bas-terakhir-malam-raya-bocor-produksi-rugi-rm2-6-juta/,2023-05-11,,"KUALA LUMPUR: Produksi telemovie Bas Terakhir Malam Raya mahu dalang utama yang memuat naik filem tersebut dalam laman sosial YouTube mendapat balasan setimpal atas tindakan tidak bertanggungjawab berkenaan. Mewakili produksi telemovie tersebut, pemain keyboard Floor 88, Eric atau nama sebenarnya Muhamed Eric Muhamed Fuzi berkata, pihaknya menanggung kerugian besar dengan tindakan tidak bertanggungjawab berkenaan disebabkan karya itu masih ditayangkan di Astro First. Katanya, telemovie berkenaan dikesan dimuat naik pada 4…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-27
