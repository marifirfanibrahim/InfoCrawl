News_Source,Title,Source_URL,Publish_Date,Category,Summary,Scrape_Date
Utusan Malaysia,Lebaran norma baharu - Miller Khan - Utusan Malaysia,https://www.utusan.com.my/gaya/2022/05/lebaran-norma-baharu-miller-khan/,2022-05-01,,"Pejam celik sudah dua tahun kita dikurung dan diikat dek kehadiran si virus pembunuh, Covid-19.

Kedatangan Syawal tahun ini pastinya bukanlah sesuatu yang perlu diratapi dan ditangisi lagi akibat terpaksa berjauhan dengan keluarga dan orang tua tercinta.

Ya! Akhirnya, Insya-Allah lebaran kali ini umat Islam terutama di Malaysia dapat menyambutnya seperti sedia kala walau dalam keadaan norma baharu.

Tidak mengapa! Asalkan dapat pulang ke kampung halaman. Sama juga seperti anak seni kelahiran Malaysia seorang ini, sudah semestinya Aidilfitri kali ini adalah sambutan paling bermakna buatnya.

Berbeza dengan Syawal sebelum ini, pelakon Miller Khan memaklumkan perayaan tahun ini lebih meriah apabila dua keluarga disatukan bersama-sama menyambut di negara seberang itu.

“Tahun ini, saya beraya di Jakarta bersama isteri dan berkemungkinan besar ibu serta adik-adik saya akan datang ke sini. Insya-Allah.

“Untuk raya tahun ini sebagai seorang suami sepertinya akan lebih sedikit sibuk daripada biasa. Ia kerana dua keluarga bergabung menjadi satu!

“Jadi, keluarga makin besar dan ramai juga saudara mara yang baharu berkumpul bersama-sama. Pastinya lebih sibuk untuk lebaran pada kali ini,” katanya kepada Pancaindera.

Sama seperti lebarannya sebelum ini, dirinya sudah sebati bagi meraikan Syawal di sana.

Namun kehadiran keluarganya dari Malaysia pasti akan menambah kemeriahan dan keriangan hari raya.

“Jadi, setiap kali lebaran saya sedaya upaya semaksima untuk bertemu dengan keluarga lebih-lebih lagi kini saya sudah mempunyai keluarga baharu.

“Sanak saudara saya yang berada di Malaysia harus bertemu juga serta saling bermaaf maafan. Saya memang merindukan momen-momen indah berhari raya.

“Kalau dulu-dulu, kita sakan beraya. Lebih-lebih lagi zaman kanak-kanak. Memang seronok kutip duit raya.

“Detik-detik seperti inilah menjadikan hubungan sesama kita lebih erat lagi antara saudara mara yang sudah lama tidak berjumpa. Saling bertukar cerita, makan ketupat dan lemang bersama-sama,” kongsinya lagi.

Abang kepada pelakon Isa Khan ini mendirikan rumah tangga dengan pereka fesyen, Farina Rebecca November tahun lalu.

Miller yang juga seorang model peragaan diijabkabulkan dalam satu majlis yang diadakan secara tertutup di Bali, Indonesia.

Teruja, gementar merai cinta dua keluarga Bernafas dalam ruang hidup sebagai seorang suami membuka lembaran baharu dalam kehidupannya.

Jika sebelum ini dia meraikan lebaran sendiri atau bersama keluarga di Malaysia, tahun ini lain ceritanya.

Erti Aidilfitri bertambah meriah buat dirinya apabila pertama kali menyambutnya sebagai sepasang suami isteri.

Bagi Miller, tiada perbezaan yang ketara sambutan lebaran di negara seberang, Indonesia jika hendak dibandingkan dengan tanah air sendiri.

“Perbezaan lebaran di sini dengan tanah air , tiada sangat berbezanya. Yang penting detik ketika meraikan Aidilfitri.

“Mudah-mudahan kita semua dapat bersatu dan bahagia. Saya cukup teruja dan ada juga sedikit gementar apabila besan berjumpa dengan ibu. Semoga dapat bersatu,” tuturnya.

Menitipkan harapan, Miller berharap agar lebaran pada kali ini dapat membawa kebahagiaan buat semua insan yang menyambutnya.

“Bersyukur sekali akhirnya Covid-19 beransur pergi daripada hidup kita. Sangat bersyukur dan berterima kasih. Semoga lebaran kali ini membawa kebahagiaan yang tidak terhingga buat kita semua.

“Tetapi, tetap harus berjaga-jaga kerana virus ini masih ada di sekitar kita. walaupun beraya, harus kita menjaga juga,” katanya.

Rindu berlakon di Malaysia Tanpa disedari, sudah lebih 15 tahun Miller Khan mencipta nama di persada seni Indonesia. Tempoh lebih sedekad itu bukan sahaja mematangkan diri dan mewarnai kerjayanya, malah lebih dari itu.

Percaturan hidupnya berjaya. Dia mengambil keputusan berhijrah dan memahat nama di Indonesia bagi mengembangkan lagi bakat yang ada.

Pernah membintangi filem popular Sepet pada usia mudanya, kini figura ini mampu berdiri sama tinggi duduk sama rendah dengan pelakon-pelakon terkenal di sana. Cukup membanggakan!

Sempat bertanya perkembangan terkini kerjaya seninya, apa yang boleh dikatakan adalah jadual kerjanya kini sedikit ‘padat’.

“Bagi perkembangan terbaharu, saya sedang promosi siri terbaharu di Viu yang berjudul Assalamualaikum Calon Imam musim kedua.

“Selain itu, saya juga sedang menjalani pengambaran sinetron terbaharu. Ya, jadual saya kini agak sedikit padat. Jadi, pada sambutan lebaran saya bercuti dan ia benar-benar lega. “Kita asyik bekerja jadi kesempatan bercuti dan beraya ini saya guna sebaik mungkin,” katanya.

Pernah mencipta magis apabila diangkat sebagai Pelakon Pembantu Lelaki Terbaik, Asian Academy Creative Awards (AACA) pada 2020, dia mendedahkan dirinya tidak pernah menutup ‘rezeki’ dalam mewarnai layar skrin di tanah air sendiri

Katanya, walau ada produksi yang melamarnya sebagai pelakon menerusi naskhah mereka, namun dek tuntutan kerja yang masih belum selesai di negara jiran itu, dia terpaksa menolak dahulu perancangan tersebut.

“Saya tidak menutup tawaran jika menerima projek di Malaysia. Memang ada yang ingin mengajak saya berkolaborasi dalam produksi mereka.

“Tetapi untuk sementara ini, saya masih dalam proses pengambaran untuk naskhah sinetron,” kongsinya.

Hujan emas di negeri orang, hujan batu di negeri sendiri, lebih baik di negeri sendiri.

Sudah pastinya ada perasaan rindu untuk kembali berlakon dengan produksi di tanah air sendiri.

Jika punyai kelapangan, pasti dirinya akan kembali semula dalam industri tempatan.

Maka, pelakon tinggi lampai ini berharap agar dipermudahkan segala urusan dan Allah merestui hasratnya.

“Bagaimanapun, misal kata jika ada kelapangan untuk saya mewarnai layar skrin tempatan semula, Insya-Allah sudah pasti dan senang hati ingin kembali ke tanah air.

“ Saya juga gembira dengan perkembangan industri seni Malaysia. Meriah dengan kehadiran pelapis baharu. Kita saling menyantuni dan menyokong,” katanya.",2025-08-28
Utusan Malaysia,Pasangan kekasih didenda curi kabel telekomunikasi,https://www.utusan.com.my/nasional/2022/06/pasangan-kekasih-didenda-curi-kabel-telekomunikasi/,2022-06-30,,"KUALA PILAH: Tiga individu termasuk pasangan kekasih didenda antara RM4,000 hingga RM14,000 oleh Mahkamah di Kuala Pilah selepas mengaku bersalah mencuri kabel milik syarikat Telekom Malaysia Bhd. (TM) antara bulan April hingga 19 Jun lalu.

Dalam prosiding di Majistret Saiful Sayoti, tertuduh Haziq Rosyazwan Jaffry Ros, 25, dan Hasfawati Hashim, 37, didakwa bersama-sama mencuri kabel milik syarikat telekomunikasi itu dengan cara memotongnya menggunakan pemotong.

Kesalahan itu didakwa dilakukan di tepi Jalan Pasir Ambor, Kampung Talan, di sini, kira-kira pukul 6.30 pagi pada 19 Jun lalu. Haziq Rosyazwan  turut berdepan satu lagi pertuduhan melakukan kesalahan sama di Kampung Ulu Melang, antara pukul 12.30 tengah hari pada 6 Jun lalu.

Bagi kedua-dua kesalahan itu, Haziq didenda RM8,500 manakala Hasfawati didenda RM4,000. Pendakwaan dikendalikan Timbalan Pendakwa Raya, Nik Nur Aqilah Syarfa Nik Zaidi manakala tertuduh tidak diwakili peguam.

Sementara itu, di Mahkamah Sesyen Kuala Pilah pula, Hakim, Norma Ismail menjatuhkan hukuman denda keseluruhan RM14,000 terhadap seorang lagi tertuduh, Mohd. Iqbal Izzudin Hasnan selepas dia mengaku bersalah atas empat pertuduhan mencuri kabel.

Mengikut kertas pertuduhan, dia pada tarikh dan masa berasingan iaitu pada 5 April, 7 April, 10 Mei dan 17 Mei lalu mencuri kabel telekom milik TM dengan cara memotong kabel berkenaan menggunakan pemotong besi.

Tertuduh didakwa melakukan kesalahan itu di tepi jalan Kampung Jerjak, Padang Lebar; di tepi jalan Ulu Bendul, Terachi; di kawasan Jalan Kuala Pilah-Temeris Dangi dan di tepi jalan Kepis Malan Dangi.

Kesemua kesalahan itu didakwa dilakukan mengikut Seksyen 379 Kanun Keseksaan dan boleh dihukum di bawah seksyen sama, yang memperuntukkan hukuman penjara sehingga tujuh tahun atau denda atau kedua-duanya sekali, jika sabit kesalahan.",2025-08-28
Utusan Malaysia,Mas Ermieyati bertanding Naib Presiden UMNO? - Utusan Malaysia,https://www.utusan.com.my/nasional/2018/06/mas-ermieyati-bertanding-naib-presiden-umno/,2018-06-10,,"KUALA LUMPUR 10 Jun – Ketua Pergerakan Puteri UMNO, Datuk Mas Ermieyati Samsudin akan mempertimbangkan semula untuk bertanding dalam pemilihan parti pada 30 Jun ini. Beliau yang juga Ahli Parlimen Masjid Tanah berkata, keputusannya untuk bertanding jawatan Naib Presiden itu hanya akan diputuskan pada 17 Jun ini. “Saya belum memikirkan lagi jawatan apa tapi ada desakan supaya saya bertanding Naib Presiden. Saya tak cakap ya dan saya juga tak cakap…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-28
Utusan Malaysia,"Johor, Terengganu, Pahang ahli baharu Segi Tiga Pertumbuhan Indonesia-Malaysia-Thailand - Utusan Malaysia",https://www.utusan.com.my/terkini/2021/10/johor-terengganu-pahang-ahli-baharu-segi-tiga-pertumbuhan-indonesia-malaysia-thailand/,2021-10-28,,"PUTRAJAYA: Setelah 28 tahun ditubuhkan, tiga negeri lagi dimasukkan dalam senarai baharu kumpulan kerjasama wilayah Segi Tiga Pertumbuhan Indonesia-Malaysia-Thailand (IMT-GT).

Perdana Menteri, Datuk Seri Ismail Sabri Yaakob mengumumkan perkara itu ketika tampil julung kali mempengerusikan Sidang Kemuncak IMT-GT Ke-13 secara maya hari ini.

“Saya dengan ini menyambut kemasukan Johor, Terengganu dan Pahang sebagai ahli baharu sekali gus melengkapkan seluruh Semenanjung dalam koridor ekonomi ini,” jelasnya.

IMT-GT diwujudkan pada 1993 dengan asalnya hanya meliputi Perlis, Kedah, Pulau Pinang, Perak dan Kelantan sebelum diperluaskan kepada Selangor, Negeri Sembilan dan Melaka.

Di Thailand, blok iktisad bersasar itu membabitkan 14 wilayah selatan yang majoriti penduduknya beragama Islam dari etnik Melayu Siam.

Di Indonesia, ia juga sudah dikembangkan mencakupi Riau dan Bangka selain semua wilayah Sumatera iaitu Aceh, Sumatera Utara, Sumatera Barat, Riau, Jambi, Belitung dan Lampung.

Turut serta persidangan pada kali ini ialah Presiden Indonesia, Joko Widodo; Perdana Menteri Thailand, Prayut Chan-O-Cha dan Setiausaha Agung ASEAN, Datuk Paduka Lim Jock Hoi.

Mengulas lanjut, Ismail Sabri berkata, cadangan perluasan wilayah itu sejajar pelaksanaan Koridor Ekonomi 6 yang turut dipersetujui Malaysia serta pelarasan semula lima koridor lain.

“Penyusunan enam koridor ini disarankan Bank Pembangunan Asia (ADB) bagi membolehkan pertumbuhan ekonomi di seluruh benua Asia dapat dioptimumkan lebih sistematik,” jelasnya.

Katanya, langkah berkenaan termasuk dalam tiga inisiatif utama digariskan Malaysia sebagai Pengerusi IMT-GT baharu dengan inisiatif pertama yang melibatkan perluasan koridor iktisad.

Ini meliputi usaha mengarusperdanakan pembangunan kawasan urban secara mampan di semua kota besar selaras dengan Rangka Kerja Kemajuan Perbandaran Mampan (SUDF).

Usaha tersebut kata beliau, sudah dimulakan Malaysia yang bakal membangunkan sekurang-kurangnya 12 pelan tindakan bandar hijau di bawah Rancangan Malaysia Ke-12.

Inisiatif kedua pula ialah meningkatkan tonggak institusi IMT-GT menerusi Majlis Perniagaan Bersama (JBC) yang turut telah didaftarkan kerajaan Malaysia secara formal pada 2018 lalu.

“Keutamaan tertinggi kami ialah memperkukuhkan JBC dengan penstrukturan semula urus tadbir dan memperkasakan penyampaian segala projek yang dirancang,” kata Ismail Sabri.

Malaysia jelasnya, akan menggerakkan JBC bagi meningkatkan pelaburan swasta dalam tindakan perubahan iklim dan mempromosi teknologi hijau untuk memecut pelaksanaan SUDF.

Sementara inisiatif ketiga, beliau berkata, memantapkan semula hubungan dengan pelbagai negara sahabat untuk faedah bersama bagi mengoptimumkan Pelan Implementasi 2022-2026.",2025-08-28
Utusan Malaysia,Tesco didenda RM43.5 juta jual makanan tamat tempoh - Utusan Malaysia,https://www.utusan.com.my/luar-negara/2021/04/tesco-didenda-rm43-5-juta-jual-makanan-tamat-tempoh/,2021-04-20,,"BIRMINGHAM: Syarikat rangkaian pasar raya besar Tesco didenda sebanyak 7.56 juta pound (RM43.5 juta) kerana menjual makanan tamat tempoh di tiga cawangan di Birmingham.

Lapor BBC , barangan yang dimaksudkan itu ditemui di dua rangkaian Tesco Express di kawasan bandar dan Bournville serta Tesco Metro di Bristol Road South.

Denda itu dikenakan selepas Tesco Stores Ltd mengaku 22 kesalahan melanggar Peraturan Keselamatan Makanan dan Kebersihan yang berlaku antara 2016 hingga 2017.

Menurut Tesco, pihaknya akan mengambil tindakan segera untuk menyelesaikan masalah itu.

Syarikat itu dikenakan penalti oleh Mahkamah Majistret Birmingham semalam dan perintah bayaran kos pendakwaan sebanyak 95,500 pound (RM550,000).

Pendakwaan dikendalikan oleh Jabatan Kesihatan Alam Sekitar yang menerima aduan daripada pihak berkuasa tempatan mengenai makanan yang dijual tamat tempoh sehingga siasatan dilakukan.

Sementara itu, jurucakap Tesco berkata, pihaknya kecewa dengan sebilangan kecil makanan yang tamat tempoh didapati dijual di tiga cawangan pada 2016 hingga 2017.

“Keselamatan pelanggan sentiasa menjadi keutamaan kami dan insiden ini tidak mewakili kualiti tinggi keselamatan seperti yang diharapkan di rangkaian Tesco.

“Kami mengambil langkah segera untuk menyelesaikan masalah ini serta kami mahu menyakinkan pelanggan terhadap prosedur mantap bagi memastikan insiden sama tidak berulang,” jelasnya.",2025-08-28
Utusan Malaysia,Jepun tarik diri anjur Piala Dunia Kelab - Utusan Malaysia,https://www.utusan.com.my/sukan/2021/09/jepun-tarik-diri-anjur-piala-dunia-kelab/,2021-09-10,,"TOKYO: Jepun menarik diri daripada menjadi tuan rumah perlawanan Piala Dunia Kelab Disember ini susulan peningkatan berterusan kes Covid-19 di negara itu.

Kejohanan itu yang melibatkan juara-juara setiap benua, selain pasukan tuan rumah dijadual berlangsung pada Disember tetapi berdepan pertukaran venue akibat darurat Covid-19 di Jepun.

Persekutuan Bola Sepak Antarabangsa (FIFA) berkata Persatuan Bola Sepak Jepun (JFA) memaklumkan yang negara itu tidak berada dalam keadaan yang sesuai untuk menganjurkan kejohanan itu.

Kejohanan tahunan itu menampilkan juara-juara benua, dengan Chelsea hadir sebagai pemenang Liga Juara-Juara Eropah.

“FIFA ingin mengucapkan terima kasih kepada JFA di atas usaha dan komitmen mereka dan berharap ia dapat diadakan di Jepun pada masa akan datang.

“Butiran lanjut tentang tuan rumah alternatif untuk Piala Dunia Kelab FIFA 2021 akan diumumkan dalam masa terdekat,” kata badan induk bola sepak dunia itu.

Selepas menganjurkan Olimpik dan Paralimpik baru-baru ini, Jepun mengisytiharkan darurat dan bergelut menangani gelombang Covid-19 paling buruk negara itu.",2025-08-28
Utusan Malaysia,Agong rasmi Hospital Universiti - Utusan Malaysia,https://www.utusan.com.my/lipatan-sejarah/2021/08/agong-rasmi-hospital-universiti/,2021-08-06,,"PADA 6 Ogos 1968 , Utusan Malaysia melaporkan Yang di- Pertuan Agong, Tuanku Ismail Nasiruddin Shah merasmikan pembukaan Hospital Universiti yang berharga RM50 juta di Petaling Jaya.

Baginda bertitah, rakyat Malaysia boleh berbangga dengan terbinanya hospital itu yang lengkap dengan pelbagai kemudahan perubatan dalam hanya 10 tahun selepas negara mencapai kemerdekaan.

Majlis tersebut dihadiri kira-kira 2,500 orang kenamaan, termasuk jemputan khas dari beberapa universiti dan maktab perubatan luar negara.

ANTARA PERISTIWA LAIN YANG MENARIK

Dapatkan maklumat lanjut di Pusat Maklumat dan Arkib Media Mulia Sdn Bhd.",2025-08-28
Utusan Malaysia,Kanak-kanak dua tahun nyanyi lagu Lemak Manis curi perhatian,https://www.utusan.com.my/nasional/2023/11/kanak-kanak-dua-tahun-nyanyi-lagu-lemak-manis-curi-perhatian-warganet/,2023-11-13,,"PETALING JAYA: Video yang memaparkan keletah seorang kanak-kanak berusia dua tahun menyanyikan lagu tradisional, Lemak Manis di sebuah majlis mencuit perhatian warganet apabila ia tular dalam media sosial.

Rakaman video itu dikongsi melalui aplikasi TikTok dengan memaparkan kanak-kanak tersebut teruja dan tidak gementar dengan kehadiran tetamu pada majlis itu.

Kanak-kanak berkenaan memulakan nyanyiannya dengan mengikut irama dan melodi lagu tersebut.

Rata-rata ahli keluarga dan saudara mata yang hadir turut terhibur dengan persembahan nyanyian dari kanak-kanak itu.

Menjengah ke ruangan komen, warganet menyatakan rasa kagum terhadap kebolehan nyanyian kanak-kanak comel tersebut.

“Dua tahun dah boleh hafal lagu lemak manis, cerdik sangat.” komen Wanjaa Yusup.

“Anak siapalah ni pandainya ikut irama dan lenggoknya kena dengan tempo musik,” tambah Snanor Cafe.

Video berkenaan sudah tular di TikTok dan menerima sebanyak 2.5 juta tontonan, 162,600 tanda suka dan 6,588 komen.",2025-08-28
Utusan Malaysia,PRK Sg. Kandis: PH mesti dikalahkan - Nasrudin - Utusan Malaysia,https://www.utusan.com.my/nasional/2018/07/prk-sg-kandis-ph-mesti-dikalahkan-nasrudin/,2018-07-22,,"KUALA LUMPUR 22 Julai – Pas tidak meletakkan calon pada Pilihan Raya Kecil (PRK) Dewan Undangan Negeri (DUN) Sungai Kandis untuk memastikan berlaku perlawan satu lawan satu bagi mengalahkan Pakatan Harapan. Ketua Penerangan Pas, Nasrudin Hassan berkata, parti itu dari awal telah memutuskan untuk tidak bertanding supaya undi pembangkang tidak berpecah sekaligus memastikan Pakatan Harapan tewas. “PH mesti dikalahkan dalam PRK Sungai Kandis. Ia menjadi satu isyarat kepada kerajaan PH…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-28
Utusan Malaysia,Cadangan kembalikan subsidi nelayan C2 diperinci,https://www.utusan.com.my/berita/2022/06/cadangan-kembalikan-subsidi-nelayan-c2-diperinci/,2022-06-21,,"ALOR SETAR: Kementerian Pertanian dan Industri Makanan sedang memperincikan cadangan agar subsidi minyak kepada bot nelayan kelas C2 dikembalikan dalam usaha membantu golongan berkenaan.

Menterinya, Datuk Seri Dr. Ronald Kiandee berkata, keputusan berhubung perkara tersebut akan dimuktamadkan melalui perbincangan lanjut bersama Kementerian Kewangan.

“Memang betul kita bagi subsidi sebelum ini semua kelas kapal C2 tapi dihentikan sejak 2019. Subsidi hanya diberikan kelas A dan B. Tetapi ada permintaan dari nelayan kelas C2 untuk mereka juga diberi subsidi ini. Mereka hanya 500 pengusaha di negara ini.

“Cadangan ini diterima dan sudah dibincangkan di pihak kementerian. Keputusannya akan ditentukan oleh kerajaan. Kita sudah duduk semeja dengan Kementerian Kewangan,” katanya.

Beliau berkata demikian dalam sidang akhbar setelah mengadakan pertemuan dengan syarikat penternakan dan pengeluaran, Bismi Empire Sdn Bhd, di kilang memproses ayam di Simpang Empat Kangkong di sini hari ini.

Persatuan Nelayan Kebangsaan (Nekmat) baru-baru ini menggesa agar kerajaan menimbangkan semula pemberian subsidi minyak itu kepada bot nelayan kelas C2 kerana golongan termasuk merupakan penyumbang terbesar tangkapan ikan dalam negara.

Menyentuh tentang desakan penghapusan larangan pukat bubu naga, kata beliau, pengharaman peralatan tersebut adalah munasabah dalam usaha melindungi sumber perikanan negara termasuk ekosistem laut.

“Ada beberapa peralatan diharamkan termasuk bubu naga ia untuk melindungi sumber perikanan negara, terumbu karang. Nelayan boleh guna peralatan dibenarkan.

“Semua larangan ini adalah demi memastikan sumber bekalan perikanan kita tidak terjejas,” katanya.",2025-08-28
Utusan Malaysia,Telaga tiub pertama di Tupah - Utusan Malaysia,https://www.utusan.com.my/nasional/2019/03/telaga-tiub-pertama-di-tupah/,2019-03-21,,"ALOR SETAR 21 Mac – Sebuah daripada dua telaga tiub bawah tanah yang mampu membekalkan kira-kira setengah juta liter air sehari (MLD) atau menampung keperluan sebanyak 800 akaun penduduk telah hampir siap dibina di Tupah. Pengerusi Jawatankuasa Kerja Raya, Bekalan Air dan Sumber Air, dan Tenaga negeri, Ir. Zamri Yusof berkata, pembinaan itu dilakukan dengan kadar segera sejak Isnin lalu bagi menampung keperluan mendesak penduduk di kawasan Tanjung Dawai, Bedong…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-28
Utusan Malaysia,"Tahanan diseksa seperti binatang, perangai 'syaitan' pihak berkuasa China didedahkan - Utusan Malaysia",https://www.utusan.com.my/luar-negara/2021/10/tahanan-diseksa-seperti-binatang-perangai-syaitan-pihak-berkuasa-china-didedahkan/,2021-10-18,,"BEIJING: Dirotan pada punggung, dikenakan renjatan elektrik pada alat kemaluan dan tahanan wanita diseksa sambil berbogel.

Itu merupakan pengakuan seorang bekas pegawai polis China menerusi satu laporan yang menceritakan bagaimana dia memukul dan menyeksa tahanan lelaki serta wanita termasuk etnik Uighur yang ditahan pihak berkuasa negara ini.

Lapor Daily Mail , bekas pegawai polis berusia 39 tahun itu hanya mahu dikenali sebagai Jiang kerana dia bimbang dikenakan tindakan undang-undang oleh kerajaan China kerana lantang bersuara.

Jiang merupakan anggota pasukan keselamatan pertama China yang berani mendedahkan tindakan kekejaman republik itu selain menawarkan bukti wujudnya aktiviti pembersihan etnik terhadap penduduk Uighur di Xinjiang.

“Di dalam bilik tahanan, sekurang-kurangnya tiga pegawai polis akan menyeksa tahanan, sama ada menendang dan menumbuk mereka atau disebat menggunakan cemeti.

“Tali pinggang merupakan ‘alat’ paling ditakuti oleh tahanan kerana ramai dalam kalangan mereka yang tidak tahan dipukul dengan tali pinggang, malah ada yang mati,” katanya.

Jiang juga memberitahu, selepas dipukul, mata dan mulut tahanan akan bengkak sehinggakan mereka tidak boleh melihat, selain darah memenuhi seluruh muka.

Lebih malang, ada juga tahanan kehilangan mata akibat dipukul.

“Dalam keadaan luka penuh di muka dan darah mengalir, kami akan menyimbah air ke arah tahanan untuk ‘menyedarkan’ mereka, selain tidak membenarkan mereka tidur selama beberapa hari.

“Jika tertidur, mereka akan dipukul dan beberapa hari kemudian, tahanan dibawa ke hospital untuk merawat semua luka,” ujarnya.

Menurut Jiang, satu lagi seksaan yang paling ditakuti tahanan adalah renjatan elektrik pada alat kemaluan, tidak kira lelaki atau perempuan, mereka pasti akan merasainya.

Katanya, tahanan wanita turut diseksa dalam keadaan berbogel dengan kedua tangan mereka dipasang gari keluli yang ketat.

Semasa disoal siasat, tangan tahanan yang bergari akan dihentak kuat beberapa kali di atas meja sehingga ada dalam kalangan mereka menangis sehingga tidak keluarkan suara.

Jelas Jiang, tahanan kanak-kanak seawal usia 14 tahun turut tidak terlepas seksaan kejam pihak berkuasa China.

“Tiada belas kasihan terhadap tahanan, tidak kira mereka masih muda atau tua. Semuanya akan rasa seksaan ngeri.

“Ada juga pegawai keselamatan menggunakan tukul untuk mematahkan kaki tahanan, tidak memberi makanan atau menyimbah air sejuk ketika mereka dibogelkan,” jelasnya.

Testimoni mengejutkan Jiang dianggap besar dan amat berpengaruh kerana dia berasal daripada keluarga pegawai polis yang berikrar untuk janji setia dengan Perlembagaan China.

“Jiang percaya dia melakukan tugas sebagai anggota polis yang sebenar, ditambah dengan propaganda kerajaan kononnya menjadi tugas polis untuk memerangi pemberontakan pengganas, pemisah dan militan Islam.

“Propaganda itu secara tidak langsung menutup sikap kemanusiaan banyak anggota polis sehingga mereka sanggup menyeksa tahanan dengan cara yang tidak boleh digambarkan,” jelas laporan itu.

Jiang memaklumkan, dia sering melihat penduduk Uighur menjadi sasaran dan mangsa kekejaman polis secara rutin, selain turut menunjukkan beberapa dokumen rasmi sulit, bahan polis dan gambar untuk menyokong keterangannya.

Dokumen itu termasuk arahan rasmi dikeluarkan pada akhir 2015 bagi menyampaikan perintah Presiden Xi Jinping kepada semua pasukan polis untuk memantau, menyoal siasat dan berkongsi maklumat mengenai ‘individu yang membimbangkan’ yang didakwa Jiang merupakan kod bagi penduduk Uighur.

Sementara itu, seorang penyelidik kanan mengenai isu China di Human Rights Watch , Maya Wang berkata, pendedahan bekas pegawai polis itu secara tidak langsung ‘menambah koleksi testimoni mengerikan’ mengenai tahanan yang diseksa, saksi serta imej satelit pembangunan pusat tahanan dalam skala besar-besaran sedia ada.

“Kesemua itu menunjukkan jenayah terhadap kemanusiaan oleh kerajaan China,” katanya.",2025-08-28
Utusan Malaysia,Perkasa desak kerajaan hentikan semua konsert artis luar,https://www.utusan.com.my/nasional/2023/07/perkasa-desak-kerajaan-hentikan-semua-konsert-artis-luar/,2023-07-22,,"PETALING JAYA: Pertubuhan Pribumi Perkasa Malaysia (Perkasa) mendesak Kementerian Komunikasi dan Digital (KKD) menghentikan konsert penyanyi luar negara susulan aksi biadab artis berkumpulan dari United Kingdom, The 1975, malam tadi.

Ketua Penerangannya, Irwan Fahmi Ideris berkata, langkah itu perlu kerana dikhuatiri mereka akan membawa anasir yang negatif untuk generasi muda.

Beliau berkata, tindakan kumpulan The 1975 tidak boleh terima kerana secara jelas menghina undang-undang dan Islam sebagai agama Persekutuan yang menolak amalan songsang lesbian, gay, biseksual, transgender dan queer (LGBTQ).

“Konsert The 1975 merupakan satu ancaman kepada generasi muda kerana vokalis tersebut secara terbuka turut mempromosikan arak dalam persembahannya dan ini akan merosakkan lagi akidah dan akhlak anak muda jika tiada sekatan untuk menghalang apa jua anasir negatif yang cuba dibawa ke negara ini.

“Artis antarabangsa perlu tahu dan diberitahu negara ini mempunyai undang-undang yang sudah pasti tidak sama dengan negara mereka yang kebanyakan artisnya mengiktiraf LGBTQ,” katanya dalam kenyataan, semalam.

Terdahulu, vokalis The 1975, Matty Healy mengundang kecaman ramai selepas menunjukkan pelbagai aksi melampau di hadapan peminat di Good Vibes Festival 2023.

Healy didakwa memegang botol arak ketika berada atas pentas selain meludah dan melakukan aksi kurang sopan.

Vokalis itu juga membuat ucapan menghina undang-undang Malaysia berkaitan Lesbian, Gay, Biseksual dan Transgender (LGBT) sebelum bertindak mencium pemain bass The 1975, Ross McDonalds di atas pentas.

Irwan Fahmi berkata, Perkasa juga meminta penganjur konsert itu memberikan penjelasan yang lengkap atas alasan apa kumpulan The 1975 itu diberi kebenaran membuat konsert di Malaysia.

“Kita perlu usir orang sebegini yang tidak menghormati undang-undang dan adab di negara ini. Jika benar kerajaan ingin memperhebatkan industri seni, banyak lagi artis tempatan boleh dipanggil,” katanya.",2025-08-28
Utusan Malaysia,Lebih 40 tahun tinggal di tanah rizab jirat Cina,https://www.utusan.com.my/nasional/2023/11/lebih-40-tahun-tinggal-di-tanah-rizab-jirat-cina/,2023-11-15,,"PONTIAN: Seorang ibu tunggal bimbang dengan masa depan keluarganya kerana masih tinggal di atas tanah rizab jirat Cina sejak 40 tahun lalu.

Jamilah A. Majid, 68, berkata, tanah seluas 0.5 hektar itu menempatkan lebih 30 kubur Cina ketika zaman penjajahan tentera Jepun, namun kini sudah tidak lagi digunakan.

Menurutnya, arwah bapanya, A. Majid Mareng yang meninggal dunia 30 tahun lalu mendirikan rumah di tanah rizab tersebut dengan persetujuan pihak pengurusan tanah perkuburan berkenaan.

Hingga kini, dia mewarisi rumah pusaka tersebut dan tinggal bersama-sama lapan ahli keluarga termasuk seorang anak lelaki berstatus orang kurang upaya (OKU) dan seorang cucu lelaki.

“Perasaan bimbang memang ada, takut nanti kami akan dihalau kerana menduduki tanah rizab kubur, ke mana saya dan anak-anak hendak tinggal,” katanya ketika ditemui Utusan Malaysia di Kampung Jeram Batu, Pekan Nanas, dekat sini.

Jamilah berkata, walaupun tidak lagi digunakan, tetapi kubur-kubur tersebut masih dikunjungi oleh waris pada musim perayaan seperti Tahun Baharu Cina.

“Mereka datang dari Johor Bahru, Singapura, Kuala Lumpur dan lain-lain tempat walaupun kawasan kubur tersebut semak dan tidak diurus dengan baik,” katanya.

Dia berharap suatu hari nanti dapat tinggal di tempat lain, namun, tidak mempunyai tanah lain untuk diduduki selain menumpang di tanah rizab tersebut.

“Nak beli tanah jauh sekali daripada kemampuan yang ada, sekarang, bergantung kepada tiga orang anak yang bekerja kilang di Pekan Nanas dan Ulu Choh bagi menampung perbelanjaan harian.

Seorang anak lelakinya, Mohd. Amirul Jumari, 24, kini menjadi OKU kerana terlibat dengan kemalangan jalan raya pada 2021 menyebabkan kaki kanannya terpaksa dipotong.

Jamilah mengakui tidak menerima sebarang bantuan daripada pihak berkenaan kecuali Amirul yang mendapat bantuan OKU sebanyak RM300 sebulan daripada Jabatan Kebajikan Masyarakat (JKM).

Orang ramai yang bersimpati dengan keluarga ini, boleh menyalurkan sumbangan menerusi akaun Bank Simpanan Nasional (BSN) bernombor 01120-41-00005307 atau menghubungi talian 013-5455095.",2025-08-28
Utusan Malaysia,Trauma mangsa buli,https://www.utusan.com.my/nasional/2024/01/trauma-mangsa-buli/,2024-01-11,,"PETALING JAYA: “Saya trauma. Ini sebab (buli) saya memang sukar nak berkawan dengan orang lain dan lebih memilih untuk bersendiri sahaja sehingga kini.” Demikian luahan seorang mangsa buli yang hanya ingin dikenali sebagai Zikri, 24, apabila diminta menceritakan pe­ngalamannya sering dibuli sepanjang zaman persekolahannya. Jelasnya, beliau sukar mempercayai atau mendekati orang lain dengan tujuan ingin berkawan kerana salah seorang pelaku buli yang menyebabkannya trauma sehingga hari ini adalah merupakan rakan…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-28
Utusan Malaysia,"Muda umum keluar, tarik sokongan terhadap Kerajaan Perpaduan - Utusan Malaysia",https://www.utusan.com.my/nasional/2023/09/muda-umum-keluar-tarik-sokongan-terhadap-kerajaan-perpaduan/,2023-09-10,,"PETALING JAYA: Parti Ikatan Demokratik Malaysia (Muda) mengumumkan keputusan untuk keluar daripada Kerajaan Perpaduan dan menyertai blok pembangkang sebagai kuasa ketiga.

Presidennya, Syed Saddiq Syed Abdul Rahman berkata, keputusan tersebut dibuat selepas perbincangan dibuat bersama pimpinan Muda yang lain.

“Surat telah diutus ke Speaker Dewan Rakyat (Tan Sri Johari Abdul) berkenaan perihal ini. Ini merupakan keputusan yang sukar tetapi ia mesti dilakukan.

“Tindakan kerajaan menggugurkan 47 pertuduhan rasuah Timbalan Perdana Menteri (Datuk Seri Dr. Ahmad Zahid Hamidi) menyukarkan Muda untuk terus kekal berada dalam kerajaan. Ini bukan kali pertama saya membuat keputusan berdasarkan prinsip,” katanya menerusi sebuah video yang dimuat naik di aplikasi X (dahulu Twitter).

Terdahulu, Utusan Malaysia melaporkan, selepas 77 hari dibicarakan, Mahkamah Tinggi Kuala Lumpur melepas tanpa membebaskan Ahmad Zahid yang juga Ahli Parlimen Bagan Datuk daripada 47 pertuduhan rasuah, pecah amanah dan pengubahan wang haram dana Yayasan Akalbudi.

Hakim Datuk Collin Lawrence Sequerah (kini Hakim Mahkamah Rayuan) membenarkan permohonan AGC agar prosiding perbicaraan diberhentikan bagi kesemua pertuduhan terhadap Pengerusi Barisan Nasional (BN) tersebut.

Susulan itu, Muda mengkritik kerajaan di bawah pimpinan Perdana Menteri, Datuk Seri Anwar Ibrahim dan mengecam Pengerusi Pakatan Harapan (PH) itu yang sebelum ini tidak mahu menjadi Perdana Menteri yang tunduk kepada perasuah.

Syed Saddiq berkata, Muda ingin memberi fokusnya menjadi kuasa ketiga di blok pembangkang.

“Supaya menjadi suara rakyat dan mainkan peranan semak dan imbang. Muda akan tetap menyokong segala usaha reformasi institusi serta perihal rakyat,” katanya.

Pengumuman Muda ini menyebabkan Kerajaan Perpaduan hanya mempunyai 147 ahli Parlimen iaitu kurang satu untuk majoriti dua pertiga.

Muda hanya mempunyai dua wakil rakyat yang mewakili parti tersebut iaitu Syed Saddiq sebagai ahli Parlimen Muar dan Amira Aisya Abdul Aziz sebagai Ahli Dewan Undangan Negeri (ADUN) Puteri Wangsa.",2025-08-28
Utusan Malaysia,MySejahtera kini dilengkapi ciri baharu - KJ - Utusan Malaysia,https://www.utusan.com.my/nasional/2022/07/mysejahtera-kini-dilengkapi-ciri-baharu-kj/,2022-07-16,,"PETALING JAYA: Aplikasi MySejahtera kini berwajah baru dengan pertambahan ciri-ciri baharu maklumat kesihatan yang lebih menyeluruh.

Perkara itu dimaklumkan Menteri Kesihatan, Khairy Jamaluddin dalam satu hantaran di laman Twitter, hari ini.

Menurut Khairy, ciri baharu itu dilengkapi dengan lebih menyeluruh bagi membolehkan pengguna memantau maklumat kesihatan diri sendiri serta tanggungan mereka.

“MySejahtera kini berwajah baharu dengan ciri-ciri baharu yang dapat membantu kita pantau dan lihat maklumat kesihatan kita. Rekod saringan kesihatan dan rekod imunisasi anak juga boleh dilihat di MySejahtera.

“Kemas kini aplikasi anda mulai hari ini untuk mendapatkan ciri-ciri baharu ini,” jelasnya.",2025-08-28
Utusan Malaysia,KPT beri jaminan kos yuran pengajian tidak naik,https://www.utusan.com.my/nasional/2023/10/kpt-beri-jaminan-kos-yuran-pengajian-tidak-naik/,2023-10-04,,"PUTRAJAYA – Kementerian Pendidikan Tinggi (KPT) memberi jaminan mahasiswa di seluruh negara tidak akan dibebankan dengan sebarang kenaikan kos yuran pengajian.

Menterinya, Datuk Seri Mohamed Khaled Nordin turut menegaskan, KPT tidak akan menyumbang kepada kenaikan kos sara hidup golongan mahasiswa.

“Saya suka nyatakan bahawa KPT tidak menyumbang kepada kenaikan kos dan kita akan pastikan yuran kita berada pada tahap yang sama.

“Soal-soal makan (kenaikan kos sara hidup dan barangan keperluan) semua itu, semua orang kena,” katanya dalam sidang akhbar selepas menyempurnakan Sambutan Hari Akademia dan Bulan Akademia Peringkat Kebangsaan 2023 di sini hari ini.

Beliau berkata demikian ketika diminta mengulas laporan muka depan akhbar Utusan Malaysi a mengenai situasi lebih 500,000 mahasiswa berhadapan kenai­kan kos sara hidup yang ketara antara RM200 ke RM300 sebu­lan dalam sesi baharu penga­jian.

Malah, ada mahasiswa mendakwa baki pinjaman Perbadanan Tabung Pendidikan Tinggi Nasional (PTPTN) mereka berbaki RM300 selepas tolak kos yuran pengajian, rumah sewa, buku dan peralatan pembelajaran.

Media sebelum ini melaporkan kerajaan tidak mempunyai sebarang rancangan untuk menarik balik subsidi yuran yang dinikmati pelajar tempatan di institusi pendidikan tinggi awam seluruh negara selaras komitmen kerajaan untuk memastikan semua rakyat tidak tercicir dalam mendapatkan akses pendidikan tinggi.",2025-08-28
Utusan Malaysia,"Bakat dahulu, baru rupa - Leo Music Empire berani ketengah bakat baharu - Utusan Malaysia",https://www.utusan.com.my/nasional/2023/12/bakat-dahulu-baru-rupa-leo-music-empire-berani-ketengah-bakat-baharu/,2023-12-27,,"KUALA LUMPUR: Tampil dengan enam bakat baharu, syarikat pengurusan dan rakaman, Leo Music Empire sentiasa mengutamakan bakat nyanyian dan personaliti berbanding paras yang kini dianggap syarat utama bergelar selebriti.

Pengarah Leo Music Empire, Nour Shue berkata, seseorang yang sekadar menjual rupa paras tidak boleh bertahan lama dalam industri seni sekiranya tidak mempunyai bakat dan disiplin dalam kerjayanya.

“Sekarang terlalu ramai penyanyi yang hanya mengutamakan rupa semata. Saya tidak melihat itu, apa yang penting bakat. Ya, rupa paras yang cantik atau tampan itu bonus tetapi saya mencari bakat.

“Selain itu, disiplin dan personaliti diri juga memainkan peranan penting. Ada sahaja yang boleh menyanyi, ada rupa tetapi disiplin ke laut. Tak mahu dengar nasihat dan sudah berlagak diva sebelum berjaya.

“Kita mempunyai ramai penyanyi yang baik tetapi tidak tahu ke mana ingin mengembangkan bakat. Ditambah dengan stigma tertentu, ruang dan peluang mereka kabur. Sebab itu saya berani ambil risiko,” ujarnya.

Nour Shue berkata demikian ketika majlis pelancaran single baharu enam artis di bawah naungan syarikat rakaman dan pengurusan tersebut.

Enam artis tersebut ialah Ammar Anuaar, Arghpiez, Queen Zara, Azs Azfa, Wawa Wahida dan Kelana Akira.

Dalam pada itu, Nor Shue menambah, Leo Music Empire mempunyai perancangan dan strategi selari dengan peredaran nuansa muzik global untuk mengetengahkan lagi bakat-bakat artis di bawah pengurusannya.

“Semestinya ada perancangan untuk kami ketengahkan bakat mereka secara mainstream. Semua itu disusun berperingkat. Kami tidak mahu terlalu terburu-buru. Biar lambat tetapi impaknya ada.

“Saya tidak mahu mereka digelar artis mi segera. Dikenali dengan satu lagu, selepas itu sepi terus menghilang. Biarlah mereka terus berusaha dan kekal dengan sikap tidak mudah mengalah itu,” kongsinya.

Bercakap tentang pemilihan bakat baharu, Nour Shue berkata, enam penyanyi yang dipilih itu mempunyai kelebihan dan keistimewaan mengikut suara serta vokal yang dipadankan dengan lagu yang sesuai.

“Mereka semua melalui sesi uji bakat dan dilatih terlebih dahulu sebelum melancarkan single pertama. Genre setiap mereka juga berbeza. Ikut kesesuaian vokal dan suara.

“Saya juga memberi kebebasan untuk mereka mengutarakan kehendak dan keinginan. Dari situ, kita akan menyuaipadan dan memilih lagu yang tepat,” katanya.

Sedikit info mengenai barisan artis, Ammar Annuar telah meluncurkan single pertamanya berjudul Sepi pada 17 November lalu.

Manakala, Arghpiez yang memperjuangkan genre rap dan hip-hop telah meluncurkan lagu berjudul Setiap Malam pada 22 Disember lalu.

Sementara itu, Queen Zara menerusi lagu berjudul Masihkah Ada Waktu Itu bakal meluncurkan single pada Januari depan.

Dalam pada itu, Azs Azfa yang juga guru muzik berani mengetengahkan muzik bergenre jazz blues menerusi lagu Yang Ku Perlu.

Bagi Wawa Wahida yang memiliki suara persis ratu rock negara iaitu Ella, bakal mengejutkan peminat dengan lagu berjudul Seperti yang akan diluncurkan pada Januari depan.

Akhir sekali, Kelana Akira yang berasal dari Sarawak bakal meluncurkan lagu berjudul Cerita.",2025-08-28
Utusan Malaysia,Ramadan: Tiada had waktu operasi kedai makan di Pulau Pinang,https://www.utusan.com.my/nasional/2024/03/ramadan-tiada-had-waktu-operasi-kedai-makan-di-pulau-pinang/,2024-03-08,,"GEORGE TOWN : Pulau Pinang tidak akan mengehadkan waktu operasi kedai makan termasuk yang diusahakan oleh peniaga beragama Islam sepanjang Ramadan ini. Timbalan Ketua Menteri I, Datuk Dr. Mohamad Abdul Hamid berkata, bagaimanapun, peniaga tersebut serta umat Islam di negeri ini khususnya diingatkan agar sentiasa menghormati bulan yang dianggap suci itu. “Kita tidak hadkan dari segi operasi untuk peniaga (Islam) untuk menjual makanan. Mereka boleh berniaga dari waktu pagi.  “Namun,…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-28
Utusan Malaysia,19 lelaki dicekup sabung ayam depan rumah,https://www.utusan.com.my/berita/2023/03/19-lelaki-dicekup-sabung-ayam-depan-rumah/,2023-03-04,,"KOTA BHARU: Seramai 19 lelaki yang leka menyabung ayam dicekup polis dalam serbuan di hadapan sebuah rumah di Kampung Pauh, Badang di sini semalam.

Dalam serbuan pukul 8.30 malam itu, kesemua suspek yang berusia dalam lingkungan 19 hingga 66 tahun itu ditahan sepasukan pegawai dan anggota Bahagian Siasatan Jenayah, Ibu Pejabat Polis Daerah (IPD) Kota Bharu.

Ketua Polis Daerah Kota Bharu, Asisten Komisioner Mohd. Rosdi Daud berkata, semasa serbuan dijalankan, kesemua lelaki itu didapati sedang leka menyabung ayam.

Menurutnya, pemeriksaan di kawasan itu telah menjumpai lapan ekor ayam laga dan enam buah sangkar.

“Polis turut merampas wang tunai berjumlah RM2,522 yang dipercayai digunakan sebagai wang pertaruhan dalam kegiatan sabung ayam.

“Ujian saringan air kencing mendapati kesemua suspek negatif dadah,” katanya dalam satu kenyataan hari ini.

Mohd. Rosdi memberitahu, kesemua suspek ditahan reman selama empat hari bermula hari ini.

Katanya, kes disiasat mengikut Seksyen 7(2) Akta Rumah Judi Terbuka 1953.",2025-08-28
Utusan Malaysia,Jangan cuba-cuba palsukan sijil vaksin - Utusan Malaysia,https://www.utusan.com.my/terkini/2021/08/jangan-cuba-cuba-palsukan-sijil-vaksin/,2021-08-09,,"TUMPAT: Orang ramai yang ingin merentas negeri atau daerah diingatkan supaya tidak memalsukan sijil vaksin bagi mengelirukan pihak berkuasa ketika pemeriksaan di mana-mana sekatan jalan raya (SJR).

Ketua Polis negeri, Datuk Shafien Mamat berkata, bermula esok, pihaknya akan mula melakukan penguatkuasaan lebih ketat di setiap SJR bagi memastikan tidak ada penipuan berkaitan sijl vaksin.

“Orang ramai boleh menunjukkan sijil vaksin digital atau mencetaknya untuk dibawa bersama ketika merentas negeri dan daerah. Bagi penguatkuasaan di kedai makan, kita akan mengadakan perbincangan lanjut terlebih dahulu.

“Kita berharap rakyat terus mematuhi prosedur operasi standard (SOP) dan jangan menyalah guna kelonggaran diberikan,” katanya selepas melancarkan Kempen Bulan Kebangsaan dan Kibar Jalur Gemilang di Sekolah Kebangsaan (SK) Padang Mandol, di sini, hari ini.

Yang hadir sama Pengarah Jabatan Penerangan negeri, Azahar Ismail dan Ketua Polis Daerah Tumpat, Suprintendan Abdul Rashid Mat Daud.

Dalam perkembangan berkaitan, Shafien berkata, sehingga hari ini, sebanyak 32 lokaliti dikenakan Perintah Kawalan Pergerakan Diperketat(PKPD) di seluruh Kelantan dan daripada jumlah itu, 14 lokaliti di Pasir Puteh dan Machang ditamatkan tengah malam ini.

“Di setiap lokaliti PKPD, kita menempatkan 59 pasukan keselamatan untuk bertugas mengawal keselamatan terdiri daripada anggota polis, Angkatan Tentera Malaysia (ATM) dan Jabatan Sukarelawan Malaysia ( Rela).

“Apabila PKPD tamat, anggota keselamatan ini sudah boleh memberi tumpuan kepada penugasan pemantauan pematuhan SOP,” katanya.",2025-08-28
Utusan Malaysia,"Perkhidmatan tergendala, Rapid Bus mohon maaf",https://www.utusan.com.my/nasional/2022/03/perkhidmatan-tergendala-rapid-bus-mohon-maaf/,2022-03-31,,"PETALING JAYA: Rapid Bus Sdn. Bhd. (Rapid Bus) memohon maaf atas masalah operasi yang berlaku di depot Batu Caves, Gombak, dekat sini, menyebabkan perkhidmatan bas bagi koridor Damansara, Jalan Ipoh dan Jalan Pahang tergendala buat sementara waktu pagi ini

Rapid Bus dalam satu kenyataan memaklumkan, perkhidmatan bas beroperasi secara biasa pada pukul 8.45 pagi selepas dipulihkan secara berkala seawal pukul 7.08 pagi tadi.

“Siasatan dalaman dilakukan serta merta bagi mengenal pasti punca kejadian agar boleh mengurangkan risiko ia berulang di masa hadapan.

“Para penumpang yang terlibat dan mengalami kelewatan urusan masing masing akibat kesulitan ini diminta menghubungi Rapid KL bagi tujuan pemulihan perkhidmatan,” katanya.

Rapid Bus menasihatkan para penumpang mendapatkan maklumat terkini mengenai operasi perkhidmatan bas Rapid KL di laman media sosial Rapid KL serta aplikasi PULSE di telefon pintar.",2025-08-28
