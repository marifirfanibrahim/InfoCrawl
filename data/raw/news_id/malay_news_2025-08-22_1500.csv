News_Source,Title,Source_URL,Publish_Date,Category,Summary,Scrape_Date
Utusan Malaysia,"JAIPk kutip lebih RM300,000 bantu mangsa banjir - Utusan Malaysia",https://www.utusan.com.my/terkini/2021/12/jaipk-kutip-lebih-rm300000-bantu-mangsa-banjir/,2021-12-28,,"IPOH: Kutipan lebih RM300,000 bagi membantu mangsa banjir dikumpul hasil sumbangan jemaah di seluruh masjid dan surau diri Jumaat di negeri ini.

Pengarah Jabatan Agama Islam Perak (JAIPk), Datuk Mohd. Yusop Husin berkata, jumlah tersebut hasil kutipan sehari pada Jumaat lalu membabitkan 622 masjid dan 63 surau diri Jumaat.

Katanya, hasil sumbangan awal akan diserahkan kepada penduduk yang terjejas akibat banjir di Perak iaitu di Changkat Jong dan Padang Rengas.

“Kutipan sehingga semalam mencecah RM306,000.  Jumlah ini belum merangkumi semua kerana masih ada masjid dan surau yang belum selesai membuat serahan. Insya-Allah, akan ada lagi serahan oleh pihak masjid dan surau diri Jumaat,” katanya ketika dihubungi di sini hari ini.

JAIPk melalui satu notis dikeluarkan 22 Disember lalu meminta supaya masjid dan surau diri Jumaat di seluruh negeri menyediakan tabung khas pada Jumaat lalu bagi membantu mangsa banjir di seluruh negara.",2025-08-22
Utusan Malaysia,"Dedah dicabul pempengaruh popular, Serene kesal dituduh dahaga perhatian - Utusan Malaysia",https://www.utusan.com.my/nasional/2023/09/dedah-dicabul-pempengaruh-popular-serene-kesal-dituduh-dahaga-perhatian/,2023-09-14,,"PETALING JAYA – Pelakon, Serene Claire terpaksa mendiamkan diri selama beberapa bulan kerana trauma menjadi mangsa  gangguan seksual seorang Youtuber terkenal.

Dakwa Serene, pempengaruh yang namanya dirahsiakan itu memberi alasan ingin menggambil swafoto bersama sebelum tiba-tiba menyentuh bahagian dada Serene.

Merasakan perkara itu keterlaluan, Serene berkongsi pengalaman buruknya di media sosial dan meminta wanita untuk berhati-hati. Perkongsiannya tular dan ramai mendedahkan pernah menjadi mangsa.

“Saya akui trauma sehingga terpaksa berdiam diri dalam masa beberapa bulan. Media mencari saya tetapi saya pilih untuk berdiam diri kerana bimbang pelaku menyerang saya dan keluarga.

“Dalam masa sama, ada produk batalkan kerjasama kami. Mereka anggap perkongsian saya itu sebagai reputasi buruk,” dakwanya.

Serene ditemui Utusan Malaysia di sidang media drama Gadis Muzikal di Sri Pentas baru-baru ini.

Namun begitu, pemenang tempat kedua Miss Universe 2020 itu mengakui kecewa kerana ada pihak yang mempertikaikan pemdedahannya selain menuduhnya segaja mencari publisiti murahan.

“Saya terkejut dalam zaman moden ini wanita masih didiskriminasi dan ditindas sedangkan saya bersuara untuk mempertahankan hak mangsa.

“Ada pihak yang menuduh saya sengaja memuat naik luahan dalam laman sosial kerana inginkan perhatian.

“Ketika itu saya buntu dan jujur saya tidak tahu apa yang harus dilakukan. Tujuan saya buat demikian supaya wanita lain berhati-hati malah dalam hantaran itu saya tidak sebut pun nama sesiapa,” katanya.

Merasakan pemahaman mengenai gangguan seksual dalam masyarakat masih berkurang, aktres itu kini lebih lantang bercakap tentang kesedaran tentang hak asasi wanita.

“Selepas kejadian tersebut, saya mencari pertubuhan wanita untuk bekerjasama dengan mereka bagi memperjuangkan hak wanita.

“Saya memang berminat untuk berkerjasama dengan mana-mana badan yang memperjuangkan hak asasi wanita supaya lebih ramai yang berani tampil bersuara,” tutur gadis asal Johor Bahru itu.",2025-08-22
Utusan Malaysia,"Elak kemelut berpanjangan, kerajaan sementara berpaksi perpaduan - Utusan Malaysia",https://www.utusan.com.my/terkini/2021/08/elak-kemelut-berpanjangan-kerajaan-sementara-berpaksi-perpaduan/,2021-08-18,,"GEORGETOWN: Kerajaan sementara berpaksikan perpaduan antara semua parti adalah pilihan terbaik yang boleh dilaksanakan oleh bakal perdana menteri baharu bagi mengelakkan kemelut politik berpanjangan di negara ini.

Veteran politik, Tan Sri Mohd. Yussof Latiff berkata, perdana menteri bakal dilantik juga tidak lagi boleh bertindak berlandaskan parti politik diwakilinya semata-mata, sebaliknya mesti mewakili suara semua pihak terutama rakyat yang kini tertekan dengan pandemik Covid-19.

“Konsep yang paling sesuai ketika ini adalah kerajaan sementara yang dibentuk bukan lagi berpandukan politik semata-mata, tetapi mesti berasaskan perpaduan antara semua parti.

“Suhu politik panas pada masa ini perlu dibekukan dengan pelantikan perdana menteri yang diterima rakan dan lawan politiknya,” katanya ketika dihubungi Utusan Malaysia di sini, semalam.

Semua ahli Dewan Rakyat diarahkan supaya menghantar surat akuan kepada Istana Negara dan menamakan calon pilihan untuk dilantik sebagai Perdana Menteri yang kesembilan..

Ahli-ahli Parlimen diberi masa selewat-lewatnya sehingga pukul 4 petang semalam untuk mengemukakan surat akuan secara bertulis.

Menurut Mohd. Yussof, setelah Perdana Menteri baharu itu dilantik, beliau juga perlu membentuk Jemaah Menteri dengan segera bagi meneruskan dan memperbaiki dasar ekonomi, kesihatan, pendidikan serta lain-lain.

“Sekarang ini mana-mana parti atau jajaran politik baharu pun tidak ada majoriti yang besar.

“Pembentukan Kabinet yang bakal disempurnakan sewajarnya merangkumi perpaduan antara semua pihak iaitu setiap parti ada wakil-wakil yang boleh menyumbang kepakaran kepada kerajaan,” katanya.

Tambahnya, bakal perdana menteri baharu ini juga perlu berdepan dengan realiti yang mana beliau menanggung bebananhebat ketika ini dan memerlukan sokongan semua pihak untuk mengembalikan kestabilan negara ini.",2025-08-22
Utusan Malaysia,"Bazar Stadium Shah Alam: Martabak RM7, ayam golek RM27 - Utusan Malaysia",https://www.utusan.com.my/nasional/2024/03/bazar-stadium-shah-alam-martabak-rm7-ayam-golek-rm27/,2024-03-15,,"SHAH ALAM: “Naik terlalu tinggi takut pelanggan lari, murah sangat takut rugi.” Demikian situasi dihadapi rata-rata peniaga dekat lokasi jualan makanan tumpuan di bandar raya ini pada bulan Ramadan, Bazar Stadium Shah Alam yang menawarkan pelbagai juadah untuk hidangan berbuka puasa. Antara menu ‘wajib’ dijual di bazar Ramadan pastinya ayam golek untuk dimakan ketika berbuka dan boleh disimpan sehingga sahur, salah seorang peniaganya yang mahu dikenali sebagai Isa berkata, harga…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Tradisi pasang pelita malam tujuh likur,https://www.utusan.com.my/berita/2023/04/tradisi-pasang-pelita-malam-tujuh-likur/,2023-04-19,,"HULU TERENGGANU: Tradisi pasang pelita pada malam tujuh likur bagi warga Felda Bukit Bading, Ajil, dekat sini sentiasa menjadi tumpuan. Yaakob Musa, 73, dari Felda Bukit Bading, Ajil berkata, aktiviti itu merupakan rutin tahunan setiap kali menjelang Hari Raya Aidilfitri. Menurutnya, kos membeli dan memasang 60 pelita tersebut dianggarkan RM100. “Saban tahun biasanya antara 20 hingga 30 pelita akan dipasang setiap malam bermula kira-kira seminggu sebelum raya. Tahun ini lebih…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Tidak boleh gagal - Utusan Malaysia,https://www.utusan.com.my/nasional/2019/03/tidak-boleh-gagal/,2019-03-08,,"DANA zakat tidak boleh lagi bergantung sepenuhnya kepada kutipan daripada individu dan syarikat yang layak. Ini kerana keupayaan dua sumber tersebut menyumbang adalah dipengaruhi oleh keadaan ekonomi semasa. Jika ekonomi merudum pastinya yang menerima kesan adalah golongan asnaf dan sudah tentu pelbagai bantuan serta kemudahan diterima sebelum ini akan tersekat. Besar kemungkinan golongan kurang berkemampuan ini bakal terjerumus sebagai peminta sedekah atau gelandangan. Menerima watikah pelantikan sebagai Pengerusi Majlis Agama…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,'Janji cari anak saya di Everest',https://www.utusan.com.my/nasional/2023/12/janji-cari-anak-saya-di-everest/,2023-12-15,,"GEORGE TOWN : ”Janji, cari anak saya.” Itu pesanan Che Tom Hassan, 64, ibu kepada peserta Malaysia Everest 2023 (ME2023), Muhammad Hawari Hashim, 33, yang hilang sejak 19 Mei lalu di Gunung Everest kepada pengarah syarikat malim gunung atau sherpa dari Nepal, Nivesh Karki, 35. Nivesh yang merupakan Pengarah Pioneer Adventure dan seorang lagi jurugambar bebas, Bidhan Shrestha didatangkan khas dari Nepal menerusi insiatif Lembaga Muzium Negeri Pulau Pinang (LMNPP)…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Kelantan FC dilarang beli pemain,https://www.utusan.com.my/sukan/2023/07/kelantan-fc-dilarang-beli-pemain/,2023-07-06,,"PETALING JAYA: Hasrat Kelantan FC untuk menyunting pemain baharu untuk jendela perpindahan kedua Liga Malaysia yang telah dibuka perlu ditangguhkan apabila Liga Bolasepak Malaysia (MFL) mengesahkan sekatan perpindahan terhadap pasukan itu masih lagi kekal.

Pengerusi badan bebas ‘First Instance Body’ (FIB) Sheikh Mohd Nasir Sheikh Mohd Sharif memaklumkan bahawa hukuman yang dikenakan pihaknya adalah membabitkan kes berbeza dengan tindakan yang sudah diambil oleh Persatuan Bolasepak Malaysia (FAM).

“Jadi, Kelantan FC perlu menyelesaikan segala kes tunggakan bayaran KWSP serta tunggakan gaji pemain dan pegawai yang dirujuk kepada FIB untuk sekatan perpindahan pemain itu ditarik semula.

“Bagaimanapun saya melihat, CEO (Ketua Pegawai Eksekutif) Kelantan FC, Norizam Tukiman terbuka mengambil tanggungjawab serta menunjukkan usaha untuk membayar tunggakan itu.

“Dengan tempoh masa yang diberikan sehingga tarikh akhir jendela kedua pada 1 Ogos depan, saya berharap Kelantan FC dapat menyelesaikan masalah ini,”katanya.",2025-08-22
Utusan Malaysia,"Dewan Rakyat: SKMM sekat lebih 3,000 hantaran dalam media",https://www.utusan.com.my/nasional/2023/10/dewan-rakyat-skmm-sekat-lebih-3000-hantaran-dalam-media-sosial/,2023-10-12,,"KUALA LUMPUR: Suruhanjaya Komunikasi dan Multimedia Malaysia ( SKMM ) menyekat 3,150 hantaran dalam pelbagai saluran media sosial yang berunsur penipuan dan pemancingan maklumat bagi tempoh 1 Januari hingga 30 September lalu.

Timbalan Menteri Komunikasi dan Digital, Teo Nie Ching berkata, sekatan itu melibatkan 2,871 hantaran di Facebook, 254 (WhatsApp), 13 (Instagram), 11 (Telegram) dan satu di TikTok selain 1,471 membabitkan laman sesawang.

Sehubungan itu, katanya, sebagai langkah proaktif dalam penguatkuasaan undang-undang mengenai bahaya ancaman siber, Jabatan Perlindungan Data Peribadi (JPDP) sedang meneliti dan membuat pindaan terhadap beberapa aspek berkaitan perlindungan data peribadi di bawah Akta Perlindungan Data Peribadi (Akta 709).

“Memang kuasa SKMM terhad, misalnya untuk kes penipuan kuasa siasatan di bawah polis, tetapi SKMM main peranan penting iaitu kita boleh ambil tindakan apabila dapat informasi daripada polis supaya kita boleh padamkan atau turunkan kandungan berunsur penipuan.

“SKMM akan sentiasa bekerjasama rapat dengan polis untuk memastikan kita boleh memberi bantuan segera kepada mangsa penipuan,” katanya semasa sesi pertanyaan lisan dalam sidang Dewan Rakyat hari ini.

Beliau berkata demikian bagi menjawab soalan Datuk Seri Dr. Wan Azizah Wan Ismail (PH-Bandar Tun Razak) berkenaan langkah penguatkuasaan undang-undang mengenai bahaya ancaman siber.

Ini memandangkan penjenayah siber menggunakan kecerdasan buatan (AI) untuk menggodam kata laluan, membocorkan maklumat dan menipu pengguna mengakibatkan pelanggaran data serta kerugian kewangan.

Mengulas lanjut, Nie Ching berkata, antara pindaan Akta 709 yang dicadang bagi mengawal ancaman siber ialah mewajibkan pengguna data untuk melantik Pegawai Perlindungan Data, melaporkan insiden kebocoran data kepada Pesuruhjaya Perlindungan Data Peribadi dan meningkatkan kadar denda lebih tinggi kepada Pengguna Data dan Pemproses Data.

Katanya, pada masa ini, Agensi Keselamatan Siber Negara, Majlis Keselamatan Negara (MKN) sedang dalam proses penggubalan Rang Undang-undang Keselamatan Siber yang akan menguatkuasakan jenayah siber selari dengan Akta Komunikasi dan Multimedia 1998 atau Kanun Keseksaan.

“Selain itu, cadangan peluasan pemakaian tanggungjawab secara langsung juga akan dikenakan kepada Pemproses Data jika berlaku sebarang ketirisan data.

“Dalam masa sama, JPDP dalam perancangan membangunkan garis panduan AI bagi mengawal serta meminimumkan kadar capaian atau gunaan AI berkaitan data peribadi,” katanya.",2025-08-22
Utusan Malaysia,PRU15: Jangan lihat slogan semata-mata,https://www.utusan.com.my/nasional/2022/11/pru15-jangan-lihat-slogan-semata-mata/,2022-11-18,,"PENDANG: Pengundi diingatkan tidak membuat pilihan bersandarkan kepada slogan yang dicanang sesebuah gabungan atau parti politik semata-mata.

Naib Presiden UMNO, Datuk Seri Mahdzir Khalid berkata, slogan yang dicanang kadangkala berbeza dengan realiti dan tidak menggambarkan keadaan sebenar sesebuah parti.

Malah katanya, rakyat ketika ini sudah bijak mengumpul dan menilai setiap maklumat diterima mereka terutama yang diperoleh dalam media-media sosial.

“Slogan ini boleh dibuat dan direka tetapi apabila tiba kepada pelaksanaan dalam kerajaan nanti, mereka tahulah slogan itu ke mana dan aktiviti sebenarnya macam mana. Macam-macam boleh berlaku sebab rakyat sudah ada informasi di hujung jari. Hampir setiap hari mereka kumpul serta nilai maklumat dan disebabkan itu, mereka mampu nilai slogan mana yang boleh dipercayai dan dilaksanakan,” katanya selepas Program Kempen Pembukaan Tanah Terbiar dan Tanam Semula Felcra Berhad di Felcra Perupok, hari ini.

Ketika ini Perikatan Nasional (PN) dilihat menggunakan slogan ‘Bersih dan Stabil’ bagi memenangi hati pengundi manakala Pakatan Harapan (PH) mengunakan slogan ‘Kita Boleh’.

Barisan Nasional (BN) pula mengangkat tema kestabilan dan kemakmuran dalam manifesto mereka yang merangkumi pelbagai aspek termasuk hubungan antara kaum, ekonomi dan politik tanah air bersandarkan trek rekod mereka memimpin negara sebelum ini.

Mengulas keadaan pada hari terakhir berkempen hari ini, Mahdzir berkata, momentum sokongan terhadap BN dilihat kian meningkat tanpa mengira kaum.

“Sama ada Melayu, Cina, India dan lain-lain, mereka tampak kian ampuh memberi sokongan. Ada antara mereka mengaku tidak mengundi BN pada 2018 tetapi kali ini menyatakan hasrat kembali memberi undi kepada kami,” katanya.

Dalam pada itu, isu tanah terbiar bagi kawasan pertanian mahu pun komuniti antara perkara yang diberi keutamaan oleh BN sekiranya diberi mandat untuk terus membentuk kerajaan selepas Pilihan Raya Umum Ke-15 (PRU15).

Mahdzir yang juga Menteri Pembangunan Luar Bandar berkata, antara agensi yang akan digerakkan bagi mengatasi masalah itu adalah Felcra yang terletak di bawah kementeriannya.",2025-08-22
Utusan Malaysia,30 rumah rosak dibadai ribut - Utusan Malaysia,https://www.utusan.com.my/nasional/2022/12/30-rumah-rosak-dibadai-ribut/,2022-12-19,,"KEMAMAN : Kira-kira 30 buah rumah penduduk di Kampung Paya Berenjut, Chukai, dekat sini mengalami kerosakan akibat dibadai ribut, malam tadi.

Kejadian ribut yang disertai pusaran angin berlaku kira-kira lima minit berlaku kira-kira pukul 11 malam.

Salah seorang penduduk, Siti Aisyah Hasan@Hussin, 32, berkata, dia bersama 10 ahli keluarganya yang sedang berehat dan menonton televisyen terdengar bunyi angin kuat sebelum melihat hampir keseluruhan bumbung rumahnya diterbangkan angin.

“Kami ingatkan bunyi angin belakang rumah, kami cuba intai melalui tingkap. Tiba-tiba tengok, habis semua bumbung dibawa angin.

“Beranda rumah saya juga runtuh sebab angin terlalu kuat disertai hujan. Kami bergegas menyelamatkan ibu dan anak-anak yang masih kecil,” katanya ketika ditemui di sini, hari ini.

Siti Aisyah yang merupakan peniaga gerai makan berkata, dia juga terpaksa membatalkan tempahan sate yang dipesan pelanggannya, hari ini berikutan gerai yang dibina di tepi rumah tersebuy juga turut rosak.

Seorang lagi penduduk, Abdul Rahim Ibrahim, 28, berkata, hampir keseluruhan bumbung rumahnya tercabut diterbangkan angin.

“Ketika kejadian, saya baru sahaja baring di katil dan mahu melelapkan mata. Tiba-tiba saya terdengar bunyi angin yang sangat kuat dan sekelip mata hampir semua bumbung saya dibawa angin.

“Adik saya hampir tercedera terkena kaca tingkap yang pecah ditiup angin. Mujurlah kami sekeluarga selamat, walaupun keadaan rumah teruk sebab semua perabot dan baju basah ditimpa hujan ekoran bumbung diterbangkan angin,” katanya.

Abdul Rahim berkata, mereka sekeluarga kini terpaksa menumpang sementara di rumah saudaranya di kawasan berhampiran.

Sementara itu, Ahli Dewan Undangan Negeri (ADUN) Chukai, Hanafiah Mat berkata, kerja-kerja membaik pulih dilakukan segera bagi membantu penduduk terjejas.

“Penduduk yang terlibat dipindahkan ke pusat pemindahan sementara kerja-kerja pembaikan dilakukan,” katanya.",2025-08-22
Utusan Malaysia,Polis nilai semula definisi indeks jenayah - Utusan Malaysia,https://www.utusan.com.my/nasional/2018/10/polis-nilai-semula-definisi-indeks-jenayah/,2018-10-22,,"KOTA BHARU 22 Okt. – Polis sedang menilai semula cara pengukuran indeks jenayah berikutan persepsi masyarakat yang masih berasa tidak aman dan selamat meskipun indeks jenayah turun setiap tahun. Pengarah Jabatan Pencegahan Jenayah dan Keselamatan Komuniti (JPKK) Bukit Aman, Datuk Seri Rosli Ab Rahman berkata, indeks jenayah yang menjadi petunjuk prestasi utama (KPI) pihak polis sejak diperkenal enam tahun lalu menunjukkan penurunan ketara secara konsisten. Bagaimanapun, beliau berkata, pengukuran yang…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Neymar masih berlatih bersama PSG - Utusan Malaysia,https://www.utusan.com.my/nasional/2019/08/neymar-masih-berlatih-bersama-psg/,2019-08-29,,"PARIS 29 Ogos – Masa depan Neymar yang dikatakan semakin hampir untuk kembali ke pangkuan Barcelona bagaimanapun terus mencetuskan tanda tanya apabila penyerang Brazil itu masih menjalani latihan bersama Paris Saint-Germain (PSG) hari ini. Kemunculan pemain termahal dunia itu menarik perhatian media Perancis, malah rangkaian televisyen PSG turut menyiarkan sesi latihan tersebut secara langsung. Beberapa jam sebelum latihan tersebut, penyiar sukan Itali, Skysport mendakwa PSG sudah mencapai persetujuan untuk menjual…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,"Nahas Segamat: Remaja terselamat stabil, masih dirawat di ICU",https://www.utusan.com.my/nasional/2023/09/nahas-segamat-remaja-terselamat-stabil-masih-dirawat-di-icu/,2023-09-09,,"PETALING JAYA: Keadaan remaja lelaki yang terlibat dalam kemalangan jalan raya  di Jalan Segamat-Kuantan pada 1 September lalu sehingga mengorbankan enam ahli keluarganya, Abdullah Amir Ruddin dilaporkan dalam keadaan stabil.

Perkara itu dikongsikan Menteri Kesihatan, Dr Zaliha Mustafa dalam satu hantaran di Facebook hari ini selepas mangsa di Hospital Segamat.

“Terima kasih kepada pasukan pakar dari Hospital Segamat di bawah Pengarahnya, Dr. Faidzal Adlee Abdul Ghafar.

“Walaupun masih dirawat di Unit Rawatan Rapi (ICU), Alhamdulillah keadaannya agak stabil.

“Syafakallah, moga diberi Allah kesembuhan yang segera,” katanya.

Abdullah  satu-satunya mangsa yang terselamat dalam kemalangan itu selepas kenderaan dinaiki mangsa dan keluarganya bertembung dengan sebuah lori.

Kejadian itu mengorbankan bapa dan ibu mangsa iaitu Amir Ruddin Ismail, 46, dan Norahimah Noor Muhammad, 43.

Turut maut empat lagi adik-beradik mangsa, Fatimatulzahrah, 17, Seri Khadijah Aqilah, 13, Rufaidatul Asyariyah, 10, dan Muhammad Assyakrawi, 5.",2025-08-22
Utusan Malaysia,Warga emas maut kereta dihempap pokok tumbang,https://www.utusan.com.my/nasional/2023/10/warga-emas-maut-kereta-dihempap-pokok-tumbang/,2023-10-29,,"POKOK SENA: Seorang warga emas lelaki maut selepas kereta dipandunya dihempap sebatang pokok yang tumbang dalam kejadian ribut di Kampung Bukit Payong di sini, petang tadi.

Mangsa, Ooi Boon Khak, 74, disahkan meninggal dunia oleh kakitangan Kementerian Kesihatan (KKM) yang bergegas ke lokasi kejadian.

Pegawai Keluaran Operasi Balai Bomba dan Penyelamat (BBP) Pokok Sena, Pegawai Bomba Kanan II Shahrin Musa berkata, pihaknya menerima laporan mengenai kejadian itu pada pukul 3.20 petang.

“Setibanya di lokasi didapati sebatang pokok besar tumbang dan menghempap kereta jenis Hyundai dipandu mangsa. Mangsa didapati terperangkap dalam keadaan tidak sedarkan diri.

“Bagi mengeluarkan mangsa, pihak kami terpaksa menggunakan peralatan khas dan mendapatkan khidmat jentolak,” katanya ketika dihubungi di sini, hari ini.

Shahrin berkata, bomba memotong pokok besar itu menggunakan gergaji berantai untuk dialihkan ke tempat selamat sebelum operasi tamat sepenuhnya pada pukul 5 petang.

Tambahnya, mangsa diserahkan kepada pihak polis untuk tindakan lanjut.",2025-08-22
Utusan Malaysia,Selangkah ke Putrajaya;  pintu besar akan terbuka… - Utusan Malaysia,https://www.utusan.com.my/nasional/2018/10/selangkah-ke-putrajaya-pintu-besar-akan-terbuka/,2018-10-02,,"KOLUM pojok ini hari ini hanya mahu mengupas dua peristiwa berkisar politik semasa tanah air – saingan Presiden PKR, Datuk Seri Anwar Ibrahim di Port Dickson dan Perhimpunan Agung UMNO yang berakhir Ahad lalu. Namun tak terlewat rasanya Tumpang lalu kalungkan tahniah buat Perdana Menteri Tun Dr. Mahathir Mohamad kerana telah menjulang kembali nama Malaysia di persada antarabangsa. Sila baca kupasan santai rakan Tumpang lalu, geostrategis Azmi Hassan bertajuk Naratif…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,SKMM siasat dua individu hina Nabi Muhammad - Utusan Malaysia,https://www.utusan.com.my/nasional/2019/04/skmm-siasat-dua-individu-hina-nabi-muhammad/,2019-04-30,,"CYBERJAYA 30 April – Suruhanjaya Komunikasi dan Multimedia Malaysia (SKMM) menyoal siasat dua individu yang menggunakan laman Facebook menghina Nabi Muhammad dan isteri baginda, Aisyah serta kesucian agama Islam di negara ini, baru-baru ini. MOHD. SHAFIE HARUN  Ketua Bahagian Penguatkuasaan dan Siasatan SKMM, Datuk Mohd. Shafie Harun berkata, siasatan dijalankan susulan laporan orang ramai agar tindakan segera diambil terhadap pihak berkenaan. Ujarnya, kedua-dua individu berkenaan telah dirakamkan percakapan mereka dalam…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,"Kembalikan harga belian padi RM1,700",https://www.utusan.com.my/nasional/2023/10/kembalikan-harga-belian-padi-rm1700/,2023-10-10,,"PETALING JAYA: Harga belian padi perlu dikembalikan kepada RM1,700 untuk satu tan sehingga habis musim menuai bagi memastikan seluruh pesawah tidak menanggung beban serta kerugian yang tinggi.

Pengerusi Pertubuhan Persaudaraan Pesawah Malaysia (PeSAWAH), Mohd. Fuad Yaacob berkata, harga belian padi yang jatuh pada RM1,250 hanya membunuh lebih ramai pesawah dan menghalang mereka daripada keluar dari kepompong kemiskinan.

Katanya, harga belian yang rendah tersebut turut menjatuhkan motivasi pesawah untuk mengerjakan bendang dan menuai hasil serta ini dikhuatiri menjejaskan bekalan beras putih tempatan negara.

“Kalau keadaan seperti ini berterusan, kos meningkat dan keadaan cuaca pula tidak menentu. Mungkin nanti petani buat bendang hanya untuk sara keluarga sahaja, tidak lagi bertungkus-lumus untuk menghasilkan lebih banyak untuk negara.

“Jadi, kita berharap pada beras import sahajalah. Kalau kerajaan nak kami hasilkan pengeluaran yang tinggi, kerajaan perlu bantu sebab kosnya tinggi bukan seperti ini harga beliap sekejap turun, sekejap naik,” katanya ketika dihubungi Utusan Malaysia .

Terdahulu, akhbar ini melaporkan, kumpulan pesawah meluahkan rasa kecewa apabila harga belian padi jatuh daripada RM1,700 ke RM1,250 yang ditetapkan oleh pengilang sehingga menyebabkan mereka mengalami kerugian besar.

Kumpulan pesawah tersebut mendakwa agensi yang bertanggungjawab untuk menjaga hak mereka ‘lepas tangan’ dan membiarkan harga padi ditentukan oleh pengilang sendiri.

Mohd Fuad berkata, kerajaan perlu menjawab mengenai penurunan tersebut dan tidak terus membisu kerana jika tidak, kumpulan pesawah akan terus terbeban dengan pelbagai kos tetapi menerima pulangan tidak munasabah.

Tambahnya, perbincangan melibatkan semua pemain industri dalam rangkaian pengeluaran beras tempatan perlu dilakukan bagi mencari satu titik persefahaman yang sama supaya penyelesaian dilakukan diterima semua pihak.

“Nak buat satu perkara itu, kita perlu duduk bincang secara bersama dan serius, bagi masa yang secukupnya untuk dengar masalah apa kami hadapi supaya kementerian bertanggungjawab boleh fikir solusi terbaik untuk semua.

“Bukan hanya dengar cakap individu-individu tertentu yang tidak berada di lapangan, tetapi di bilik yang mempunyai hawa dingin dan mengumpul maklumat daripada media sosial sahaja. Kerajaan perlu turun ke bawah bersama kami untuk realiti sebenar,” katanya.",2025-08-22
Utusan Malaysia,Dewa gokigenyou Luqman! - Utusan Malaysia,https://www.utusan.com.my/nasional/2019/03/dewa-gokigenyou-luqman/,2019-03-20,,"KUALA LUMPUR 20 Mac – Bukan satu, tetapi lima kelab Liga Jepun (Liga J) kini mengintai penyerang remaja berbakat besar negara, Luqman Hakim Shamsudin. Apa yang lebih menarik, salah satu daripada pasukan yang berminat mendapatkan penyerang berusia 17 tahun itu beraksi dalam Liga 1 Jepun manakala selebihnya daripada Liga Profesional 2 (Liga J 2). Jika Luqman diterima bermain dalam Liga J, itu bermakna dia akan menjadi pemain kedua negara selepas…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,PARLIMEN: Benarkan sistem barter elak penyeludupan subsidi ke,https://www.utusan.com.my/nasional/2023/11/parlimen-benarkan-sistem-barter-elak-penyeludupan-subsidi-ke-filipina-indonesia/,2023-11-01,,"KUALA LUMPUR: Sistem barter atau amalan urus niaga pertukaran barang dengan barang tanpa menggunakan wang dipercayai langkah berkesan bagi menangani isu penyeludupan barangan rentas sempadan.

Ahli Parlimen Semporna, Datuk Seri Mohd. Shafie Apdal berkata, penggunaan sistem barter itu bagaimanapun harus bersekali dengan tindakan penguatkuasaan bagi membanteras penyeludupan barangan khususnya yang bersubsidi di sempadan Filipina dan Indonesia.

“Macam mana mudah untuk kita menangani penyeludupan? Barter trade lah. Benarkan perdagangan antara Malaysia, Filipina dan Indonesia untuk membolehkan supaya ada ruang.

“Kalau orang dari Filipina mahu beli minyak, gas dari Jakarta…jaraknya jauh. Mahu beli minyak masak dari Manila, ambil masa 20 jam naik kapal.

“Bayangkan kalau ia dibenarkan, sistem barter antara langkah yang boleh diambil kerajaan,” kata bekas Ketua Menteri Sabah itu dalam sidang Dewan Rakyat hari ini.

Beliau berkata demikian dalam celahan penggulungan perbahasan Rang Undang-Undang (RUU) Perbekalan 2024 di peringkat dasar bagi Kementerian Perdagangan Dalam Negeri dan Kos Sara Hidup (KPDN) oleh Pemangkunya, Datuk Armizan Mohd. Ali.

Armizan pula berkata, penguatkuasaan dilakukan oleh kerajaan tidak terhad kepada kawalan harga, perihal dagangan dan barangan kawalan.

Katanya, kerajaan turut melihat aspek kawal selia kartel yang boleh dilakukan dengan memperkasa Akta Persaingan 2010.

“Di sinilah kerangka perundangan yang sepatutnya mengawal selia kartel. Sama ada dalam bentuk penetapan harga, pakatan menetapkan pengeluaran, menetapkan kawasan pasaran begitu juga menipu bidaan perolehan,” katanya.",2025-08-22
Utusan Malaysia,Amang seksual: Pasangan suami isteri dibebaskan dengan jaminan polis - Utusan Malaysia,https://www.utusan.com.my/nasional/2023/03/amang-seksual-pasangan-suami-isteri-dibebaskan-dengan-jaminan-polis/,2023-03-20,,"KANGAR: Pasangan suami isteri yang direman bagi membantu siasatan kes amang seksual membabitkan seorang penghuni sebuah rumah perlindungan dan kebajikan kanak-kanak dibebaskan dengan jaminan polis.

Buat masa ini, polis masih sedang menjalankan siasatan rapi berhubung kes itu selepas penahanan pasangan berkenaan yang merupakan pengendali rumah kebajikan tersebut.

Ketua Polis negeri, Datuk Surina Saad berkata, menerusi siasatan awal, pihaknya mendapati pasangan terbabit melakukan dua kesalahan iaitu membabitkan pelanggaran syarat premis dan melibatkan kes di bawah Akta Kesalahan-Kesalahan Seksual Terhadap Kanak-Kanak 2017.

“Suspek dibebaskan dengan jaminan polis sebelum pertuduhan dibuat memandangkan kita sedang lakukan siasatan secara lebih mendalam lagi berhubung kes itu.

“Premis terlibat juga telah dikosongkan oleh Jabatan Kebajikan dan Masyarakat (JKM) sebelum ini,” katanya selepas sambutan Hari Peringatan Polis Ke-216 di Ibu Pejabat Polis Kontinjen (IPK) Perlis, hari ini.

Dalam majlis sama, petugas media di negeri ini turut menerima sijil penghargaan atas sumbangan dan kerjasama yang diberikan dengan pasukan Polis Diraja Malaysia (PDRM).

Terdahulu, polis mengesahkan penahanan dua individu yang merupakan pasangan suami isteri dan pengendali sebuah rumah perlindungan bagi membantu siasatan kes amang seksual membabitkan seorang penghuni premis terbabit.

Menurut sumber, pasangan terlibat berusia lingkungan 50-an dan ditahan di kediaman mereka sekitar Jejawi, Arau.

Mangsa berusia 20 tahun itu dikatakan telah tampil sendiri bagi membuat laporan polis pada awal bulan ini namun tidak dapat dipastikan sama ada perlakuan amang seksual itu dilakukan ketika dia masih di bawah umur atau sebaliknya.

Dalam pada itu, mengulas mengenai sambutan berkenaan, Surina berkata, pihaknya berharap agar pasukan PDRM akan dapat menjalinkan kerjasama lebih erat bersama masyarakat sejajar dengan slogan ‘Polis dan Masyarakat Berpisah Tiada’.

Tambahnya, pihaknya juga berharap pasukan PDRM akan terus mempamerkan prestasi terbaik buat masyarakat.

“Harapan saya semoga PDRM menjadi pasukan terunggul di dunia selepas ini,” katanya.",2025-08-22
Utusan Malaysia,"Isu Syria: Dibuli, dihina, digelar pengganas kerana status pendatang - Utusan Malaysia",https://www.utusan.com.my/nasional/2019/10/isu-syria-dibuli-dihina-digelar-pengganas-kerana-status-pendatang/,2019-10-02,,"SELEPAS separuh daripada keluarganya terbunuh akibat konflik di negara sendiri, Mohammad Brouk nekad untuk keluar dari Homs, Syria bagi menyelamatkan diri. Dari Lubnan dia dan keluarganya berpindah ke Turki dan kemudian mendapat status pelarian Pertubuhan Bangsa-Bangsa Bersatu (PBB) untuk ditempatkan ke negara ketiga. Selepas dua tahun lapan bulan, impiannya untuk memulakan hidup baru menjadi kenyataan apabila Britain bersedia menerima mereka. Namun apabila tiba di negara itu, ia tidak seindah seperti…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Kapal angkasa Jepun tembak peluru ke dalam asteroid - Utusan Malaysia,https://www.utusan.com.my/nasional/2019/02/kapal-angkasa-jepun-tembak-peluru-ke-dalam-asteroid/,2019-02-26,,"TOKYO, Jepun – Sebuah kapal angkasa lepas milik Jepun telah menembak sebutir peluru ke dalam sebuah asteroid yang terletak kira-kira 299 juta kilometer dari Bumi untuk mengambil sampel debu daripada permukaannya. “Kami berjaya membuat pendaratan yang baik termasuk menembak sebutir peluru ke dalam asteroid Ryugu,” kata penyelia kapal angkasa Hayabusa-2, Yuichi Tsuda. Peluru tersebut sebesar hujung jari manusia dan diperbuat daripada logam istimewa dipanggil tantalum dan mencapai kelajuan lebih 1,000…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Kes sembuh Malaysia antara tertinggi dunia - Utusan Malaysia,https://www.utusan.com.my/nasional/2021/06/kes-sembuh-malaysia-antara-tertinggi-dunia/,2021-06-19,,"PUTRAJAYA: Malaysia merekodkan kes sembuh Covid-19 antara tertinggi dunia dengan jumlah kes dicatatkan sebanyak 572,113 iaitu 90 peratus daripada kumulatif kes positif setakat kelmarin. Bercakap kepada Utusan Malaysia, Menteri Kesihatan, Datuk Seri Dr. Adham Baba berkata, jumlah itu hampir menyamai kadar sembuh jangkitan wabak itu di dunia iaitu pada kadar 91 peratus mengikut capaian data Worldometer.info. Menurut beliau, bagi negara-negara Asia Tenggara lain, kadar peratusan kes sembuh seperti Thailand (79…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,Dua warga emas maut kereta bertembung bas ekspres - Utusan Malaysia,https://www.utusan.com.my/nasional/2023/07/dua-warga-emas-maut-kereta-bertembung-bas-ekspres/,2023-07-28,,"LUMUT: Dua warga emas maut apabila kereta dinaiki mereka dipercayai bertembung dengan sebuah bas ekspres di Jalan Sitiawan-Ayer Tawar, dekat Taman Nesa awal pagi tadi.

Dalam kejadian kira-kira pukul 6 pagi itu, Yeong Tua Kong, 79, dan Yong Mooi Mooi, 68, maut di tempat kejadian akibat kecederaan parah pada tubuhnya.

Difahamkan, kereta Proton Persona dinaiki kedua-dua mangsa dalam perjalanan dari arah Sitiawan menghala ke Ayer Tawar manakala bas tersebut dari Kelantan, dari arah Ipoh menghala ke Sitiawan.

Pemandu bas serta 12 penumpangnya tidak mengalami sebarang kecederaan.

Sebuah kereta Proton Saga dipandu seorang lelaki turut terlibat dalam kemalangan itu tetapi mangsa juga tidak cedera.

Ketua Operasi Balai Bomba dan Penyelamat (BBP) Sitiawan, Pegawai Bomba Kanan II Azmi Mohd. Yusuf berkata, pihaknya menerima panggilan kecemasan pada pukul 6.15 pagi.

“Sebaik tiba di tempat kejadian, didapati terdapat dua mangsa tersepit dalam kereta Proton Persona dan disahkan maut oleh kakitangan perubatan yang tiba di lokasi bersama ambulans,” katanya ketika dihubungi hari ini.

Menurutnya, anggota bomba bertindak mengeluarkan mangsa yang tersepit menggunakan peralatan khas sebelum menyerahkan mayat mangsa kepada pihak polis untuk tindakan lanjut.

Beliau menjelaskan operasi pihaknya tamat pada pukul 7.33 pagi.",2025-08-22
Utusan Malaysia,Sambal Taliwang Waroeng Isabella - Utusan Malaysia,https://www.utusan.com.my/nasional/2019/02/sambal-taliwang-waroeng-isabella/,2019-02-08,,"Sejak beberapa tahun yang lalu, sambal penyet yang cukup popular di Indonesia mula menjadi kegilaan ramai rakyat Malaysia. Hadir dengan sajian yang pelbagai dan mempunyai rasa tersendiri, sambal penyet pantas mendapat tempat di hati masyarakat terutamanya warga belia. Ia selalunya disajikan bersama tempe goreng, ulaman dan ayam ataupun ikan yang digoreng garing, sekali gus membuka selera peminatnya. Kata orang kebanyakan, hidangan sambal itu bukanlah sambal penyet jika ia tidak pedas…

1 Bulan / RM9.90 Sehari hanya RM0.33 Langgan 1 Tahun / RM75 Sehari hanya RM0.",2025-08-22
Utusan Malaysia,‘Usah malu bertanjak rai Syawal’ - Utusan Malaysia,https://www.utusan.com.my/berita/2021/05/114594/,2021-05-17,,"PUTRAJAYA: Pemakaian tanjak ketika sambutan Aidilfitri kali ini mulai menjadi fenomena apabila ramai secara terbuka mengenakan alas kepala tradi­sional warisan Melayu tersebut.

Kempen dikenali ‘Mari Bertanjak’ digerakkan Persatuan Penggiat Seni Alam Melayu (Pernilam) itu menyaksikan sarung kepala tersebut mula popular menggantikan songkok atau kopiah.

Beberapa selebriti terkenal tanah air antaranya penyanyi Fakhrul daripada kumpulan nasyid UNIC selain ramai pemimpin politik tempatan turut tampil memuat naik foto diri mereka bertanjak.

Acara dianjurkan Pernilam sejak ditubuhkan pada 2018 itu sebagai usaha membangkitkan semula amalan bertanjak, selain disebut destar atau tengkolok, bagi mengenal jati diri bangsa.

Tidak ketinggalan menyertai kempen tersebut ialah Yang Dipertua Dewan Perniagaan Melayu Malaysia (DPMM) cawangan Putrajaya, Norsyahrin Hamidon bersama empat anak lelakinya.

“Kenapa perlu malu bertanjak, walhal sepatutnya generasi muda Melayu lebih berasa bangga apatah lagi ketika merai sambutan kebesaran Hari Raya Aidilfitri,” katanya ketika dihubungi Utusan Malaysia semalam.

Beliau turut menyambut baik usaha Pernilam dengan disokong 55 pertubuhan bukan kerajaan di seluruh negara yang lebih sistematik mengajak masyarakat Melayu untuk kembali bertanjak.

Bahkan, beliau sedia mengeluarkan kos lebih RM50 bagi setiap tanjak ketika menempah baju Melayu untuk anak-anaknya di sebuah kedai jahitan bersempena menyambut bulan Syawal.

Turut sama menyahut seruan untuk bertanjak setiap kali Aidilfitri itu ialah Penolong Pengarah Kanan Bahagian Penyiaran Jabatan Kemajuan Islam Malaysia (Jakim), Idzham Hadi Sidik.

Beliau yang juga Pengerusi Persatuan Amal dan Kebajikan Bencana Malaysia malah turut menjual lebih 30 tanjak kepada rakan-rakan untuk memeriahkan lagi pemakaian berkenaan.

“Saya pernah ditegur kononnya tampak pelik seolah pendekar zaman dahulu atau seperti pengantin tetapi saya optimis budaya bertanjak akan menjadi busana harian lazim,” jelasnya.

Apatah lagi ujarnya, sudah banyak premis pakaian yang menjual aneka jenis tanjak namun mengingatkan bahawa setiap ikatan atau lilitan itu sebenarnya ada makna tersirat tertentu.

Dalam pada itu, Setiausaha Agung Pernilam, Eszeree Sabri berkata, kempen kali ini turut disertai oleh Komunitas Melayu Bertanjak yang menganjurkan program Indonesia Bertanjak.

Bagaimanapun tegasnya, acara tersebut tiada kena-mengena untuk memperingati insiden berdarah 13 Mei 1969, sebaliknya ia secara kebetulan jatuh pada tarikh 1 Syawal 1442 Hijrah.

Ada beberapa lazim dipakai seperti Mahkota Alam, Balong Ayam, Bulang Bidang, Laksamana Muda, Nakhoda Trong, Dendam Lara, Naga Emas, Sisir Panglima dan Putera Kayangan.

“Namun berdasarkan pemerhatian kami, ramai tempah tanjak Bugis Tak Balik yang melambangkan imej kedukaan, mungkin kerana tidak dapat pulang beraya di kampung,” tambahnya.",2025-08-22
Utusan Malaysia,Penunggang maut langgar batu pembahagi jalan - Utusan Malaysia,https://www.utusan.com.my/berita/2023/10/penunggang-maut-langgar-batu-pembahagi-jalan/,2023-10-22,,"KLUANG: Akibat gagal mengawal motosikal ditunggangnya, seorang lelaki maut apabila melanggar batu pembahagi jalan di Kilometer 17.5, Jalan Benut-Simpang Renggam awal pagi tadi.

Ketua Polis Daerah Kluang, Asisten Komisioner Bahrin Mohd. Noh berkata, siasatan awal mendapati kejadian berlaku pada pukul 1.13 pagi ketika mangsa, Mohd. Zamree Zakaria, 34, yang menunggang motosikal Yamaha LC dalam perjalanan dari Simpang Renggam ke Benut.

“Mangsa dipercayai secara tiba-tiba hilang kawalan ke atas motosikal ditunggangnya sehingga menyebabkannya melanggar batu pembahagi jalan sebaik sampai di lokasi kejadian.

“Akibat kejadian itu, mangsa mengalami kecederaan parah pada bahagian dalaman badan serta kepala sebelum disahkan meninggal dunia di tempat kejadian,” katanya dalam satu kenyataan hari ini.

Mayat mangsa dihantar ke Hospital Enche Besar Hajjah Khalsom (HEBHK) Kluang untuk proses bedah siasat dan kes disiasat di bawah Seksyen 41(1) Akta Pengangkutan Jalan (APJ) 1987.",2025-08-22
