27,674 pelajar baharu Ijazah Sarjana Muda akan diberikan Wang Pendahuluan Pinjaman (WPP) berjumlah RM41.5 juta oleh Perbadanan Tabung Pendidikan Tinggi Nasional (PTPTN). WPP ini ditawarkan kepada warganegara Malaysia yang bersetuju menerima bantuan itu semasa membuat permohonan kemasukan institut pengajian tinggi awam (IPTA) melalui UPUOnline atau portal rasmi UA. Pelajar hanya perlu membawa surat tawaran WPP yang dicetak melalui aplikasi myPTPTN serta MyKad ketika membuat urusan. Tempoh sah laku WPP adalah selama dua bulan iaitu mulai 24 September hingga 23 November 2025.