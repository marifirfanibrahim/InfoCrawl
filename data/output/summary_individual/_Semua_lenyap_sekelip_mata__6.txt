Seorang pengusaha komputer tergamam apabila melihat rumah kedai miliknya terbakar di Kampung Alor Pasir, Pasir Puteh. Muhammad Firdaus Mustapha, 42, berkata dia tidak sempat untuk menyelamatkan semua barangan miliknya kerana api marak dengan cepat. Dia dan keluarganya selamat, tetapi harta benda mereka musnah dalam kebakaran ini, termasuk ribuan ringgit wang simpanan hasil perniagaan. Pihak bomba menerima panggilan kecemasan pada jam 6.23 petang dan mengambil masa 30 minit untuk mengawal kebakaran sebelum merebak.